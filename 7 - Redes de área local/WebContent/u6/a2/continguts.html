<!doctype html>

<!--[if lt IE 7 ]> <html class="ie ie6 no-js" lang="ca"> <![endif]-->
<!--[if IE 7 ]>    <html class="ie ie7 no-js" lang="ca"> <![endif]-->
<!--[if IE 8 ]>    <html class="ie ie8 no-js" lang="ca"> <![endif]-->
<!--[if IE 9 ]>    <html class="ie ie9 no-js" lang="ca"> <![endif]-->
<!--[if gt IE 9]><!--><html class="no-js" lang="ca"><!--<![endif]-->
<!-- the "no-js" class is for Modernizr. -->

<head id="www-sitename-com" data-template-set="html5-reset">

	<meta charset="utf-8">
        <meta http-equiv="Content-Type" content="text/html">
        
	<!-- Always force latest IE rendering engine (even in intranet) & Chrome Frame -->
	<meta http-equiv="X-UA-Compatible" content="IE=edge,chrome=1">
	
	<title>Xarxes d'àrea local</title>
	
<!-- <meta name="title" content=""> --> 
	<meta name="description" content="">
	<!-- Google will often use this as its description of your page/site. Make it good. -->
	
	<meta name="google-site-verification" content="">
	<!-- Speaking of Google, don't forget to set your site up: http://google.com/webmasters -->
	
	<meta name="author" content="Institut Obert de Catalunya">
	<meta name="Copyright" content="Copyright Institut Obert de Catalunya 2011. All Rights Reserved.">

	<!-- Dublin Core Metadata : http://dublincore.org/ -->
	<meta name="DC.title" content="Xarxes d'àrea local">
	<meta name="DC.subject" content="Informàtica i comunicacions">
	<meta name="DC.creator" content="Institut Obert de Catalunya">
	
	<!--  Mobile Viewport Fix
	j.mp/mobileviewport & davidbcalhoun.com/2010/viewport-metatag 
	device-width : Occupy full width of the screen in its current orientation
	initial-scale = 1.0 retains dimensions instead of zooming out if page height > device height
	maximum-scale = 1.0 retains dimensions instead of zooming in if page width < device width
	-->
	<!-- Uncomment to use � use thoughtfully!
	<meta name="viewport" content="width=device-width, initial-scale=1.0, maximum-scale=1.0">
	-->

	<link rel="shortcut icon" href="../../../img/favicon.ico">
	<!-- This is the traditional favicon.
		 - size: 16x16 or 32x32
		 - transparency is OK
		 - see wikipedia for info on browser support: http://mky.be/favicon/ -->
		 
	<link rel="apple-touch-icon" href="../../../img/apple-touch-icon.png">
	<!-- The is the icon for iOS's Web Clip.
		 - size: 57x57 for older iPhones, 72x72 for iPads, 114x114 for iPhone4's retina display (IMHO, just go ahead and use the biggest one)
		 - To prevent iOS from applying its styles to the icon name it thusly: apple-touch-icon-precomposed.png
		 - Transparency is not recommended (iOS will put a black BG behind the icon) -->
	
	<!-- CSS: screen, mobile & print are all in the same file -->
	<link rel="stylesheet" href="../../../_/css/style.css">

	<!-- CSS: jQuery UI -->
	<link rel="stylesheet" href="../../../_/css/jquery-ui.css">
	
	<!-- all our JS is at the bottom of the page, except for Modernizr. -->
	<script src="../../../_/js/modernizr-1.7.min.js"></script>
	<script src="../../../_/js/Hyphenator.js" type="text/javascript"></script>
	<script type="text/javascript">
	   Hyphenator.config({
		minwordlength : 4
	   });
	   Hyphenator.run();
	</script>
    <script src="../../../_/js/build.js" type="text/javascript"></script>
</head>

<body class="style-newspaper">

<div class="wrapper"><!-- not needed? up to you: http://camendesign.com/code/developpeurs_sans_frontieres -->

	<header id="header">
		<div class="head"><a href="http://ioc.gencat.cat"><img src="../../../img/logo.png" alt="Institut Obert de Catalunya"/></a><a href="http://creativecommons.org/licenses/by-nc-sa/3.0/es/deed.ca"><img src="../../../img/license.png" alt="Llic&egrave;ncia" class="license"/></a></div>
		<div class="headdocument"><a href="../../../index.html">Xarxes d'àrea local</a></div>
        <div id="search" class="search" name="search">
         <form id="frmsearch" action="../../../search.html" method="get">
          <input type="text" name="q"/>
        </form>
        </div>
	</header>
   <div id="upbutton" class="upbutton" style="display:none;"><img src="../../../img/uparrow.png" alt="Pujar a l'inici de p&agrave;gina"/></div>
   <aside id="aside">
    <div id="menu">
      <ul>
       <li name="toc"><div><img src="../../../img/toc.png" alt="&Iacute;ndex"/></div></li>
       <li name="settings"><div><img src="../../../img/settings.png" alt="Configuraci&oacute;"/></div></li>
       <li name="printer"><div><img src="../../../img/printer.png" alt="Imprimir"/></div></li>
       <li name="favorites"><div><img src="../../../img/favorites.png" alt="Favorits"/></div></li>
       <li name="help_icon" class="help_icon"><div><img src="../../../img/help_icon.png" alt="Ajuda"/></div></li>
      </ul>
     </div>
   </aside>
   <div id="sidebar-hide" name="sidebar-hide"><img src="../../../img/arrows.png"/></div>
   <section>
     <div id="toc" class="hidden">
      <div class="menucontent">
        <ul>
        <li id="u6" class="parentnode"><p><a class="unit" href="../../../WebContent/u6/introduccio.html">6. Identificació, diagnosi, resolució i documentació d'incidències. Eines de gestió (NMS)</a></p><ul class="expander"><li id="u6introduccio"><a href="../../../WebContent/u6/introduccio.html">Introducció</a></li><li id="u6mapa"><a href="../../../WebContent/u6/mapa.html">Mapa conceptual</a></li><li id="u6objectius"><a href="../../../WebContent/u6/objectius.html">Resultats d'aprenentatge</a></li><li id="u6referencies"><a href="../../../WebContent/u6/referencies.html">Referències</a></li><li id="u6resum"><a href="../../../WebContent/u6/resum.html">Resum</a></li><li id="u6a1" class="tocsection"><p id='u6a1continguts'><a class="section" href="../../../WebContent/u6/a1/continguts.html">Detecció i diagnosi d'incidències en xarxes locals</a><span class="buttonexp"></span></p><ul><li id="u6a1activitats"><a href="../../../WebContent/u6/a1/activitats.html">Activitats</a></li><li id="u6a1exercicis"><a href="../../../WebContent/u6/a1/exercicis.html">Exercicis d'autoavaluació</a></li></ul></li><div data-parent-id='u6a1' class='tocssection hidden'><div class="toc"><ul><li><a href="../../../WebContent/u6/a1/continguts.html#procediments_de_diagnostic_d_incidencies_en_xarxes_locals">Procediments de diagnòstic d'incidències en xarxes locals</a></li><li><a href="../../../WebContent/u6/a1/continguts.html#eines_de_diagnostic_d_incidencies">Eines de diagnòstic d'incidències</a></li><li><a href="../../../WebContent/u6/a1/continguts.html#deteccio_i_identificacio_d_incidencies_tipus_d_incidencia">Detecció i identificació d’incidències. Tipus d’incidència</a></li><li><a href="../../../WebContent/u6/a1/continguts.html#resolucio_d_incidencies_de_la_xarxa_local_substitucio_dels_elements_de_maquinari_i_programari_dels_dispositius_de_xarxa">Resolució d’incidències de la xarxa local. Substitució dels elements de maquinari i programari dels dispositius de xarxa</a></li><li><a href="../../../WebContent/u6/a1/continguts.html#verificacio_posterior_del_funcionament_correcte_del_maquinari_dels_dispositius_de_xarxa">Verificació posterior del funcionament correcte del maquinari dels dispositius de xarxa</a></li><li><a href="../../../WebContent/u6/a1/continguts.html#verificacio_de_la_configuracio_del_funcionament_correcte_del_programari_dels_dispositius_de_la_xarxa_i_dels_protocols_de_comunicacio">Verificació de la configuració, del funcionament correcte del programari dels dispositius de la xarxa i dels protocols de comunicació</a></li><li><a href="../../../WebContent/u6/a1/continguts.html#elaboracio_d_informes_d_incidencies_eines_de_disseny_grafic_i_documentacio_per_a_xarxes">Elaboració d’informes d’incidències. Eines de disseny gràfic i documentació per a xarxes</a></li><li><a href="../../../WebContent/u6/a1/continguts.html#elaboracio_dels_procediments_per_a_la_deteccio_d_incidencies">Elaboració dels procediments per a la detecció d’incidències</a></li><li><a href="../../../WebContent/u6/a1/continguts.html#simulacio_d_avaries">Simulació d’avaries</a></li></ul></div></div><li id="u6a2" class="tocsection"><p id='u6a2continguts'><a class="section" href="../../../WebContent/u6/a2/continguts.html">Monitoratge de la xarxa local per detectar situacions anòmales</a><span class="buttonexp"></span></p><ul><li id="u6a2activitats"><a href="../../../WebContent/u6/a2/activitats.html">Activitats</a></li><li id="u6a2exercicis"><a href="../../../WebContent/u6/a2/exercicis.html">Exercicis d'autoavaluació</a></li></ul></li><div data-parent-id='u6a2' class='tocssection hidden'><div class="toc"><ul><li><a href="../../../WebContent/u6/a2/continguts.html#procediments_d_analisi_de_protocols_de_comunicacions_en_xarxes_locals">Procediments d’anàlisi de protocols de comunicacions en xarxes locals</a></li><li><a href="../../../WebContent/u6/a2/continguts.html#gestio_i_control_en_els_protocols_de_comunicacions">Gestió i control en els protocols de comunicacions</a></li><li><a href="../../../WebContent/u6/a2/continguts.html#execucio_de_processos_periodics_per_identificar_i_diagnosticar_deficiencies_de_la_xarxa_local">Execució de processos periòdics per identificar i diagnosticar deficiències de la xarxa local</a></li><li><a href="../../../WebContent/u6/a2/continguts.html#deteccio_dels_problemes_de_seguretat_de_la_xarxa_local">Detecció dels problemes de seguretat de la xarxa local</a></li></ul></div></div></ul></li><li id="" class="indexnode"><p><a href="../../../index.html">Anar a l&#39;&iacute;ndex general</a></p></li>
        </ul>
      </div>
    </div>
   </section>
   <section>
   <div id="settings" class="hidden">
    <div class="menucontent">
     <div class="allsettings">
     <div class="settings">
      <label>Font i Color</label>
		<div class="setting-option">
	        <ul class="fontBackground">
				<li id="style-newspaper" title="Newspaper" class="appearance-style-newspaper"><span>Newspaper</span></li>
                <li id="style-novel" title="Novel" class="appearance-style-novel"><span>Novel</span></li>
                <li id="style-ebook" title="eBook" class="appearance-style-ebook"><span>eBook</span></li>
				<li id="style-inverse" title="Inverse" class="appearance-style-inverse active"><span>Inverse</span></li>
				<li id="style-athelas" title="Athelas" class="appearance-style-athelas"><span>Athelas</span></li>
			</ul>
		</div>
     </div>
	<div class="settings">
      <label>Amplada</label>
		<div class="setting-option">
	        <div id="slider-width"></div>
		</div>
     </div>
     <div class="settings">
      <label>Mida de la font</label>
		<div class="setting-option">
	        <div id="slider-font"></div>
		</div>
     </div>
     <div class="settings">
      <label>Mida de la font</label>
	  <div class="setting-option">
       <form action="" class="sett-options">
		<ul>
		    <li><input type="checkbox" id="secondary-content" /><label for="secondary-content">Mostra recursos complementaris</label></li>
		    <li><input type="checkbox" id="main-images" /><label for="main-images">Mostra imatges</label></li>
		    <li><input type="checkbox" id="text-alignment" /><label for="text-alignment">Text justificat</label></li>
			<li><input type="checkbox" id="text-hyphen" /><label for="text-hyphen">Partici&oacute; sil·l&agrave;bica</label></li>
		</ul>
       </form>
	  </div>
     </div>
     </div>
    </div>
   </div>
   </section>
 <section>
 <div id="favorites" class="hidden"></div>
 </section>   
 <div id="bridge" class="hidden"></div>
 <div id="help" class="hidden">
  <div class="helptitle">Dreceres del teclat<hr></div>
  <div class="helpsection"><span>General</span>
   <ul>
    <li><span class="shortcut">g</span>: Anar al men&uacute; de navegaci&oacute;</li>
    <li><span class="shortcut">o</span>: Anar a opcions</li>
    <li><span class="shortcut">s</span>: Guardar la p&agrave;gina actual a favorits</li>
    <li><span class="shortcut">p</span>: Imprimir la p&agrave;gina actual</li>
    <li><span class="shortcut">?</span>: Mostrar/Ocultar l&#39;ajuda</li>
   </ul>
  </div>
  <div class="helpsection"><span>Navegaci&oacute;</span>
   <ul>
    <li><span class="shortcut">i</span>: Anar a l&#39;&iacute;ndex general</li>
    <li><span class="shortcut">t</span>: Anar a l&#39;inici de p&agrave;gina</li>
    <li><span class="shortcut">b</span>: Anar al final de p&agrave;gina</li>
    <li><span class="shortcut">j</span>: Anar cap endavant dintre la p&agrave;gina</li>
    <li><span class="shortcut">k</span>: Anar cap enrere dintre la p&agrave;gina</li>
    <li><span class="shortcut">h</span>: Anar a la p&agrave;gina anterior:</li>
    <li><span class="shortcut">l</span>: Anar a la p&agrave;gina seg&uuml;ent:</li>
   </ul>
   </div>
 </div>
 <div id="favcounter" name="favcounter" class="hidden"><span></span></div>
 <div id="navmenu" class="navmenu"><ul class="webnav"><li><a href="../../../index.html" title="Anar a l&#39;&iacute;ndex general">Inici</a></li><li><a href="../introduccio.html">Identificació, diagnosi, resolució i documentació d'incidències. Eines...</a></li><li>Monitoratge de la xarxa local per detectar situacions anòmales</li></ul></div>
	<div id="content" lang="ca" class="hyphenate text">
     <article lang="ca" class="sheet">
        <h1><a id="monitoratge_de_la_xarxa_local_per_detectar_situacions_anomales"> Monitoratge de la xarxa local per detectar situacions anòmales  </a></h1>
    	
<p>
Monitorar una xarxa és una tasca que implica entendre què passa i per què. Una xarxa no és comporta de la mateixa manera sempre; hi ha estones en què el volum de trànsit serà molt elevat, d’altres en què serà molt baix i d’altres en que serà regular. Conèixer les situacions en què us podeu trobar és important per saber diferenciar un comportament normal d’un altre d’estrany o fora de l’habitual.
</p>

<p>
Per conèixer el tipus de trànsit que circula per la xarxa no n’hi ha prou de conèixer els protocols més comuns, com el TCP/IP, i saber que la majoria d’usuaris només es connecta a Internet o a una base de dades. És important poder veure en primera persona tot el que hi circula, ja que sovint descobrireu que a la xarxa hi ha més protocols funcionant dels que us pensàveu.
</p>

<p>
Per tal d’analitzar els protocols que es fan servir en una xarxa, hi ha eines com els <strong>analitzadors de protocols</strong>, que us permetran capturar mostres de trànsit de la xarxa i en podreu fer l’anàlisi detallada.
</p>

<h2><a id="procediments_d_analisi_de_protocols_de_comunicacions_en_xarxes_locals" >Procediments d’anàlisi de protocols de comunicacions en xarxes locals</a></h2>
<div class="level2">

<p>
Hi ha diverses eines que permeten mostrar en temps real les dades de la xarxa i desar la informació en un fitxer per tal d’analitzar-les posteriorment. Els sistemes operatius GNU/Linux i Unix disposen de diverses eines de sèrie per dur a terme aquestes tasques. Tot i que el sistema operatiu de l’entorn Windows no en té, se n’hi poden instal·lar.
</p>
<div class="iocimportant"><div class="ioccontent">
<p>
Per conèixer l’estat de la xarxa, és important saber el tipus de dades que hi circulen, és a dir, els protocols de diferents nivells, les aplicacions que utilitzen els usuaris, els mecanismes de gestió i senyalització dels dispositius i la capacitat total i actual del conjunt de dispositius de la xarxa.
</p>
</div></div>
<p>
Les diverses eines que podem fer servir ens permeten analitzar els protocols que s’utilitzen a la xarxa, identificar els tipus de filtre que s’estan fent servir per accedir a uns recursos o uns altres i descobrir les aplicacions que s’estan executant en els servidors o clients, entre altres funcions.
</p>

</div>

<h3><a id="analitzadors_de_protocols" >Analitzadors de protocols</a></h3>
<div class="level3">

<p>
Els analitzadors de protocols us permeten capturar el trànsit que circula en un segment de la xarxa determinat i el podreu analitzar en temps real o posteriorment.
</p>

<p>
En una xarxa circulen molts paquets al mateix temps, paquets que corresponen a protocols i aplicacions diferents. En un moment donat, en la xarxa hi pot haver paquets de dades TCP corresponents a les consultes web dels usuaris, UDP de fluxos de vídeo, ARP de peticions d’adreces tipus MAC, intercanvi de rutes amb protocols d’encaminament dinàmic com l’EIGRP o l’OSPF, etc. 
</p>

<p>
La quantitat de dades que podeu arribar a capturar en uns segons és molt elevada i cal que l’analitzador de protocols tingui prou potència per realitzar la captura. En cas que ho vulgueu, també podeu desar un registre de la captura per fer-ne l’anàlisi posterior.
</p>

<p>
Hi ha vegades en què només voldreu fer la captura, però no guardar-la, i d’altres en què ho voldreu capturar tot i després analitzar-ho amb calma per poder veure’n els detalls.
</p>

<p>
Observar el trànsit capturat en temps real és molt complicat, sobretot quan el trànsit de la xarxa és intens o quan hi ha diversos protocols. Per aquest motiu, el mètode d’anàlisi en temps real s’utilitza en casos puntuals en què simplement es vol saber si hi ha trànsit o no, en cas de voler saber si el segment de xarxa en qüestió funciona o quan es vol saber si un protocol determinat està permès. No obstant això, per a aquest últim cas habitualment definireu un filtre de captura per evitar que la resta de trànsit que no us interessa sigui descartat pel motor de captura i que només us mostri el que us interessa.
</p>

<p>
La resta de vegades, sobretot quan hi hagi un problema a la xarxa i no tingueu clar què el causa, probablement fareu una captura d’una mostra de trànsit i l’analitzareu posteriorment amb el mateix analitzador de trànsit o amb un altre programa específic d’anàlisi de captures. Aquest tipus de programa sol portar eines i utilitats que detecten comportaments anòmals, tant per un mal funcionament com per atacs de xarxa.
</p>

<p>
És important que us familiaritzeu amb aquest tipus d’eines, ja que la informació que se n’obté és vital per a la diagnosi i la resolució de problemes de xarxa.
</p>

</div>

<h3><a id="aplicacio_de_filtres_per_a_la_captura_de_transit" >Aplicació de filtres per a la captura de trànsit</a></h3>
<div class="level3">

<p>
Els filtres permeten filtrar d’entre tots els tipus de trànsit de la xarxa, el que ens interessa obtenir o descartar. Podeu indicar que voleu descartar tot el tipus de trànsit que no es correspongui amb el que heu indicat o fer el contrari: descartar un tipus de trànsit específic i capturar la resta.
</p>

<p>
Depèn de la situació que us porti a haver de capturar trànsit per analitzar-lo; segons el cas serà més convenient un tipus de filtre o un altre. De la mateixa manera, segons el moment, aplicareu els filtres en temps real, és a dir, durant la captura perquè el trànsit capturat ja estigui prèviament filtrat, o, si no, capturareu tot el trànsit i aplicareu els filtres més tard, en el moment de l’anàlisi.
</p>
<pre class="code">root@ioc:~# tcpdump -nni eth0 host www.ioc.cat and tcp
tcpdump: verbose output suppressed, use -v or -vv for full protocol decode
listening on eth0, link-type EN10MB (Ethernet), capture size 96 bytes
19:56:03.441982 IP 192.168.1.103.52861 &gt; 85.192.111.244.80: Flags [S], 
seq 2380512837, win 5840, options [mss 1460,sackOK,TS val 1037991 ecr 0,nop,wscale 6], 
length 0
19:56:03.481061 IP 85.192.111.244.80 &gt; 192.168.1.103.52861: Flags [S.], 
seq 1709775399, ack 2380512838, win 5840, options [mss 1460], length 0
19:56:03.481170 IP 192.168.1.103.52861 &gt; 85.192.111.244.80: Flags [.], 
ack 1, win 5840, length 0
19:56:03.506395 IP 192.168.1.103.52861 &gt; 85.192.111.244.80: Flags [P.], 
seq 1:100, ack 1, win 5840, length 99</pre>

<p>
En aquest exemple heu pogut veure com hem fet una captura del trànsit de tipus TCP amb origen o destinació a la pàgina web de l’IOC <a href="http://www.ioc.cat" class="urlextern" title="http://www.ioc.cat"  rel="nofollow">www.ioc.cat</a>. Aquesta captura ha aplicat els filtres en temps real, ja que només es captura el tipus de trànsit TCP i no es desa en cap fitxer per fer-ne l’anàlisi posterior.
</p>

<p>
Si voleu filtrar tot el trànsit de tipus TCP amb destinació la web de l’IOC, sense tenir en compte el trànsit de tornada i que, a més a més, es guardi en un fitxer per analitzar-lo més tard, hauríeu pogut fer servir la comanda següent:
</p>
<pre class="code">root@ioc:~# tcpdump -nni eth0 -w captura.log dst host www.ioc.cat and tcp
tcpdump: listening on eth0, link-type EN10MB (Ethernet), capture size 96 bytes

^C8 packets captured
12 packets received by filter</pre>

<p>
Fixeu-vos que, quan guardeu la captura en un fitxer, no la podreu veure en temps real; tanmateix, com que la teniu guardada en el fitxer captura.log, la podreu visualitzar en qualsevol moment.
</p>
<pre class="code">root@ioc:~# tcpdump -r captura.log
reading from file captura.log, link-type EN10MB (Ethernet)
20:03:12.314148 IP ioc.local.33086 &gt; ioclabs.xtec.net.www: Flags [S], 
seq 516724778, win 5840, options [mss 1460,sackOK,TS val 1145209 ecr 0,nop,wscale 6], 
length 0
20:03:12.343622 IP ioc.local.33086 &gt; ioclabs.xtec.net.www: Flags [.], 
ack 4138369611, win 5840, length 0
20:03:12.366237 IP ioc.local.33086 &gt; ioclabs.xtec.net.www: Flags [P.], 
seq 0:99, ack 1, win 5840, length 99
20:03:12.402008 IP ioc.local.33086 &gt; ioclabs.xtec.net.www: Flags [.], 
ack 176, win 6432, length 0
20:03:12.593392 IP ioc.local.33086 &gt; ioclabs.xtec.net.www: Flags [P.], 
seq 99:203, ack 176, win 6432, length 104</pre>

</div>

<h3><a id="analisi_del_transit_a_nivell_de_xarxa" >Anàlisi del trànsit a nivell de xarxa</a></h3>
<div class="level3">

<p>
El trànsit d’una xarxa està compost per diversos protocols, l’ús dels quals afegeix una sobrecàrrega (<em>overhead</em>) a la xarxa que disminueix l’ample de banda disponible per a les aplicacions dels usuaris.
</p>

<p>
No obstant això, no podeu suprimir aquests protocols de la xarxa, ja que precisament són necessaris perquè funcioni, la qual cosa està condicionada per la comunicació entre els dispositius.
</p>

<p>
La informació que es pot compartir, segons els protocols que s’utilitzen, són les rutes disponibles en la xarxa, les característiques dels enllaços, el sincronisme d’hora dels dispositius, l’informe d’activitat o registres, els protocols de senyalització de nivell físic que defineixen les característiques del medi pel qual es fa la transmissió d’informació, etc.
</p>

<p>
La quantitat de protocols que podeu arribar a detectar és immensa i cal ser conscient que detectar molts protocols diferents en la xarxa no ha d’implicar necessàriament que hi ha un problema, sinó que hi ha diversos mecanismes i serveis en funcionament que fan ús de la xarxa per realitzar les tasques corresponents.
</p>

<p>
Fins i tot en xarxes senzilles, de pocs usuaris i sense protocols d’encaminament, no és estrany que trobeu el protocol de nivell de xarxa IP, acompanyat del protocol de transport TCP i, en alguns casos, d’UDP. Altres protocols de nivell inferior com ARP són habituals en qualsevol segment de xarxa, de la mateixa manera que el trànsit ICMP. Aquest darrer, tot i que està filtrat, en alguns casos és molt habitual trobar-lo, ja que moltes aplicacions fan servir l’ICMP d’una manera nativa per dur a terme les seves tasques. Mitjançant filtres i tallafocs, podeu prevenir que qualsevol d’aquests protocols travessi la xarxa; tanmateix, si els protocols tenen com a origen i destinació equips de la mateixa xarxa, no els podreu filtrar (a nivell d’aplicació sí que podreu fer-ho, però continuarà havent-hi trànsit en la xarxa) i serà senzill que els captureu amb els programes de captura de trànsit.
</p>

<p>
A part d’aquests protocols, a nivell d’aplicació, gairebé en qualsevol entorn d’oficina podreu trobar HTTP, <acronym title="File Transfer Protocol">FTP</acronym>, <acronym title="Domain Name System">DNS</acronym>, Netbios, SSH, IPSec, PPTP, L2TP, etc. 
</p>

<p>
Principalment trobareu HTTP, <acronym title="File Transfer Protocol">FTP</acronym> i <acronym title="Domain Name System">DNS</acronym> en qualsevol lloc on sigui permesa la navegació Web, tant per fer consultes a Internet com per accedir a aplicacions internes de l’empresa desenvolupades en un llenguatge de programació Web, com, per exemple, PHP o ASP i que requereixin un navegador per a la seva utilització.
</p>

<p>
El protocol Netbios és habitual dels entorns d’oficina que treballen amb Microsoft Windows, atès que és el protocol sobre el qual es duu a terme la resolució de noms d’equips locals de xarxa i compartició de fitxers.  
</p>

<p>
Actualment el protocol Netbios es considera obsolet i està essent substituït per <acronym title="Domain Name System">DNS</acronym> inclús als sistemes Windows. No obstant això, per les xarxes amb equips Windows encara solen circular paquets d’aquest protocol.
</p>

<p>
Finalment, el protocol SSH és característic dels entorns Linux/Unix, ja que és el protocol d’administració remota per excel·lència i els protocols IPsec, PPTP o L2TP són propis d’entorns on hi ha accessos a seus remotes mitjançant enllaços de xarxes privades virtuals (VPN) o VPN d’accés per a teletreballadors.
</p>

<p>
Aquests protocols no són ni de bon tros tots els que us podeu trobar en una captura de trànsit; per tant, és important que us hi familiaritzeu i que estigueu al corrent de quin ús se’n fa en l’empresa on us trobeu.
</p>

</div>

<h3><a id="sondes_de_monitoratge_remot_i_deteccio_d_intrusos" >Sondes de monitoratge remot i detecció d’intrusos</a></h3>
<div class="level3">

<p>
Monitorar una xarxa pot ser complex si és molt gran i està segmentada en diverses subxarxes. 
</p>

<p>
Per poder monitorar xarxes grans, s’utilitzen sensors, els quals es distribueixen estratègicament per diversos punts de la xarxa i recullen informació sobre el trànsit en aquell punt.
</p>

<p>
Cadascun dels sensors envia informació sobre el trànsit capturat a un punt central, com, per exemple, un servidor de syslog, el qual concentra la informació de tots els sensors de la xarxa.
</p>
<div class="ioctext"><div class="ioccontent"><p class="ioctitle">Syslog</p>
<p>
És un mecanisme format per un protocol de xarxa i una aplicació que permet que els dispositius de xarxa enviïn registres d’activitat a un punt centralitzat. Aquests registres que envien inclouen la data, l’hora i el tipus de succés. Amb aquest mecanisme, l’administrador de xarxa pot consultar els esdeveniments que han ocorregut en els diversos equips de la xarxa des d’un mateix equip.
</p>
</div></div>
<p>
Hi ha programes especialment dissenyats per analitzar la informació de les sondes i cercar paràmetres de comportament típics d’atacs informàtics. Aquests programes són capaços de detectar molts comportaments estranys, els quals poden ser causats per un mal funcionament de la xarxa o un atac. De fet, aquests programes fan servir un fitxer de firmes, semblant als que utilitzen els programes antivirus, per aprendre nous tipus d’atacs o vulnerabilitats.
</p>

<p>
Hi ha dos tipus de programes especialitzats en l’anàlisi de la informació capturada per les sondes. En primer lloc, teniu els sistemes de detecció d’intrusions o IDS i, en segon lloc, els sistemes de detecció i prevenció d’intrusions o IDPS.
</p>

<p>
Els IDS analitzen la informació recollida per les sondes en busca d’indicis de comportaments anòmals. En cas de detectar algun possible incident ho notifica mitjançant un correu o una alarma a l’administrador de la xarxa.
</p>

<p>
Els IDPS, a part de monitorar la xarxa en busca de comportaments anòmals, quan detecten una situació que pot provocar un incident de seguretat, apliquen un canvi de política per tal de minimitzar l’impacte sobre la xarxa i evitar que l’incident vagi a més. 
</p>

<p>
Per exemple, si un IDPS detecta que hi ha un ordinador no autoritzat connectat en un port d’un commutador i aquest està configurat per bloquejar els accessos no autoritzats, anul·larà el port del commutador on s’ha detectat l’accés indegut per evitar que des d’aquest port i ordinador s’accedeixi a altres recursos de la xarxa. A part de bloquejar el port, també ho notificarà a l’administrador de la xarxa perquè n’estigui al corrent.
</p>

<p>
La diferència principal entre IDS i IDPS és que el primer només notifica els comportaments anòmals i el segon actua segons una política definida per l’administrador per tal de contenir l’incident.
</p>

</div>

<h2><a id="gestio_i_control_en_els_protocols_de_comunicacions" >Gestió i control en els protocols de comunicacions</a></h2>
<div class="level2">

<p>
Una xarxa està formada per diversos elements físics que, segons el tram de la xarxa, poden patir més o menys càrrega i, per tant, poden tenir un ús més intensiu. Els protocols, la càrrega, el desgast, etc. són factors que influeixen en el rendiment de la xarxa i, per tant, cal que siguem capaços d’obtenir mètriques d’ús per veure en quin estat es troba la xarxa. Hi ha diverses eines que, mitjançant sondes, són capaces d’obtenir aquesta informació i generar informes que permeten avaluar la necessitat de modificar l’arquitectura de la xarxa o substituir equipament que està al límit de les seves possibilitats.
</p>
<div class="iocimportant"><div class="ioccontent">
<p>
De la mateixa manera que la qualitat dels components físics que formen una xarxa són importants per garantir un funcionament correcte, els protocols de comunicacions són igualment rellevants, ja que, segons els protocols que hagin de circular per la xarxa, el trànsit generat serà més o menys intens i el rendiment de la xarxa se’n pot veure afectat.
</p>
</div></div>
</div>

<h3><a id="factors_que_determinen_el_rendiment_d_una_xarxa_local" >Factors que determinen el rendiment d’una xarxa local</a></h3>
<div class="level3">

<p>
Una xarxa està formada per diversos elements, com ara els cables i els connectors, els equips de comunicació, els protocols de xarxa i els mateixos usuaris.
</p>

<p>
Perquè una xarxa funcioni de manera òptima cal en primer lloc garantir que els elements físics que la componen (cables, connectors, armaris de connexió, targetes de xarxa, etc.) són de qualitat i compleixen els estàndards i les normatives d’ús. Un cable de xarxa en bon estat, però més llarg que els límits recomanats, un equip de comunicació que no compleix els estàndards i fa servir un mecanisme de transmissió diferent o una targeta de xarxa de baixa qualitat poden tenir un impacte molt negatiu en el funcionament de la xarxa.
</p>
<div class="ioctextl"><div class="ioccontent"><p class="ioctitle">Protocols de gestió i monitoració</p>
<p>
EL <em>CISCO discovery protocol</em> (CDP) és un protocol propietari de CISCO que proporciona informació sobre la interconnexió dels dispositius, com el model i les característiques. Hi ha aplicacions que, mitjançant aquesta informació, poden arribar a dibuixar un diagrama complet de la topologia de la xarxa. L’inconvenient principal és que no és compatible amb altres fabricants.
</p>

<p>
L’SNMP, a diferència del CDP, és un estàndard multifabricant que permet recollir informació dels dispositius i enviar-los instruccions o canviar-ne la configuració. Avui dia és àmpliament utilitzat per a aplicacions de gestió centralitzada de dispositius de xarxa.
</p>
</div></div>
<p>
Quan es dissenya una xarxa s’ha de tenir en compte l’ús que se n’haurà de fer, el nombre d’usuaris que s’estima, la disponibilitat dels serveis, el cost, etc. Tots els factors intervenen d’una manera o d’una altra en el resultat final. Una xarxa de baix cost dissenyada per donar servei a deu usuaris a nivell d’aplicacions d’ofimàtica, amb concentradors en comptes de commutadors, sense segmentar i amb targetes de xarxa 10/100 Mbps no serà gens escalable per donar servei a dos cents usuaris amb requeriments de telefonia IP i reproduccions de vídeo en temps real (<em>streamings</em>).
</p>

<p>
Els protocols de comunicació i el trànsit de la xarxa són igual d’importants. A part de les mateixes dades que els usuaris transmeten per la xarxa fent servir programes habituals, com les connexions Web, <acronym title="File Transfer Protocol">FTP</acronym>, consultes al <acronym title="Domain Name System">DNS</acronym>, etc., hi ha tot un conjunt de protocols que generen trànsit de control per tal de poder fer la seva feina, com ara els protocols d’encaminament dinàmic (RIP, EIGRP…) o els protocols de gestió i monitoració (CDP, SNMP, etc.). 
</p>

<p>
El rendiment de la xarxa es pot veure dràsticament reduït si algun d’aquests protocols d’encaminament o gestió no està configurat correctament o el sistema no està preparat per funcionar-hi per un mal disseny o per falta de prestacions en els dispositius.
</p>

<p>
Cal entendre que, perquè el rendiment de la xarxa sigui el volgut, no ha de ser l’usuari que utilitzi la xarxa segons les prestacions que aquesta li ofereix, sinó que la xarxa és la que ha de poder oferir els serveis que l’usuari necessita.
</p>

</div>

<h3><a id="metriques" >Mètriques</a></h3>
<div class="level3">

<p>
En xarxes mitjanes i grans on no és viable configurar totes les rutes a mà a causa de l’existència de diversos segments de xarxa i camins redundants, cal fer servir protocols d’encaminament dinàmic que vetllaran per configurar els equips de xarxa de manera que la ruta que segueixen els paquets de dades des de l’origen fins a la destinació sigui òptima.
</p>

<p>
Hi ha diversos protocols d’encaminament dinàmic que permeten que el trànsit pugui arribar a la destinació, cadascun dels quals amb un mecanisme de decisió de ruta propi.
</p>

<p>
Els protocols d’encaminament fan servir uns criteris per decidir quina de les possibles alternatives de rutes (en cas que n’hi hagi més d’una) és l’òptima per arribar a la destinació. Això es coneix com a <em>mètrica</em>. Hi ha protocols que basen la seva decisió en un simple factor com és el nombre de salts que ha de fer un paquet per arribar a la destinació i d’altres que la basen en la suma de diversos factors, com l’ample de banda del segment de xarxa, la latència, la fiabilitat de l’enllaç, etc.
</p>

<p>
Els protocols menys precisos són els que només fan servir un factor per al càlcul de la mètrica, com, per exemple, el protocol RIP. Els més precisos són els que fan servir diferents factors en el càlcul de la mètrica, com ara l’EIGRP o l’OSPF. No obstant això, com més precís és el protocol, més complexa n’és la configuració i la supervisió. 
</p>

<p>
Aquests protocols afegeixen un trànsit addicional a la xarxa per tal de sincronitzar la informació d’un equip amb la d’un altre i així poder avaluar millor la ruta que cal seguir. Si la xarxa és senzilla i s’implementa un protocol d’encaminament massa complex i pesant, com, per exemple, l’OSPF, a part de dificultar la tasca de supervisió de la xarxa, estareu afegint un trànsit excessiu a la xarxa que potser no és assumible pels equips a causa de les limitacions tècniques que aquests equips tenen.
</p>

<p>
És recomanable estudiar els diversos protocols d’encaminament disponibles i avaluar els avantatges i els inconvenients de cadascun abans de decidir quin es farà servir, ja que una vegada la xarxa està en funcionament i el protocol d’encaminament configurat i operatiu, acostuma a ser complex canviar de protocol d’encaminament.
</p>

</div>

<h3><a id="eines_de_mesurament" >Eines de mesurament</a></h3>
<div class="level3">

<p>
Per mesurar la qualitat i el rendiment dels enllaços podeu fer servir diverses eines, com ara els analitzadors de protocols, els analitzadors de cablatge, les eines per dur a terme proves de càrrega i, fins i tot, la mateixa informació subministrada pels mecanismes dels equips de xarxa.
</p>

<p>
La majoria d’equips de xarxa de gamma mitjana-alta inclouen mecanismes propis per comprovar la qualitat dels enllaços que estan directament connectats a una de les seves interfícies o ports de connexió i poden mostrar tota classe d’estadístiques, com ara el nombre de paquets que han passat per la interfície de xarxa, els segments defectuosos, les col·lisions, etc. 
</p>

<p>
Si no disposeu de cap eina addicional, com a mínim és important que sapigueu que podeu fer servir aquesta informació subministrada pels equips de xarxa com a punt de partida per avaluar la qualitat d’un enllaç.
</p>

<p>
A continuació us mostrem les estadístiques d’ús d’una interfície de xarxa d’un dispositiu Cisco (s’obté amb l’ordre <em>show interfaces fastEthernet0/0</em> )
</p>
<pre class="code">FastEthernet0/0 is up, line protocol is up (connected)
  Hardware is Lance, address is 0002.177a.0201 (bia 0002.177a.0201)
  Internet address is 192.168.1.1/24
  MTU 1500 bytes, BW 100000 Kbit, DLY 100 usec, reliability 255/255, txload 1/255, rxload 1/255
  Encapsulation ARPA, loopback not set
  ARP type: ARPA, ARP Timeout 04:00:00, 
  Last input 00:00:08, output 00:00:05, output hang never
  Last clearing of &quot;show interface&quot; counters never
  Input queue: 0/75/0 (size/max/drops); Total output drops: 0
  Queueing strategy: fifo
  Output queue :0/40 (size/max)
  5 minute input rate 121 bits/sec, 0 packets/sec
  5 minute output rate 56 bits/sec, 0 packets/sec
     63 packets input, 24768 bytes, 0 no buffer
     Received 0 broadcasts, 0 runts, 0 giants, 0 throttles
     0 input errors, 0 CRC, 0 frame, 0 overrun, 0 ignored, 0 abort
     0 input packets with dribble condition detected
     52 packets output, 5252 bytes, 0 underruns
     0 output errors, 0 collisions, 2 interface resets
     0 babbles, 0 late collision, 0 deferred
     0 lost carrier, 0 no carrier</pre>
<pre class="code">     0 output buffer failures, 0 output buffers swapped out</pre>

</div>

<h3><a id="protocols_de_gestio" >Protocols de gestió</a></h3>
<div class="level3">

<p>
Per conèixer l’estat d’una xarxa, cal saber com funcionen els diversos equips de xarxa. Els equips de xarxa de gamma mitjana-alta acostumen a tenir diversos components redundants, com ara fonts d’alimentació, ventiladors, etc., perquè, en cas de fallada d’un d’ells, amb el component secundari l’equip pugui funcionar i continuar oferint el servei.
</p>

<p>
En tot moment heu de saber com estan els equips, ja que, si s’espatlla un component d’un equip i continua funcionant amb el de recanvi, pot ser que també s’espatlli el secundari i finalment deixi de funcionar. Per tant, cal que us assabenteu quan un component s’espatlla perquè el pugueu substituir i evitar que una segona fallada el deixi inoperatiu.
</p>

<p>
Hi ha protocols de gestió, com l’SNMP, que permeten obtenir informació de l’equip, com ara l’estat dels components, l’ús de CPU, la memòria, els ventiladors, etc. També permet obtenir la configuració de l’equip i canviar-la. Aquest protocol és un estàndard independent de fabricant, de manera que està disponible per a qualsevol fabricant i equip, sempre que l’equip disposi del protocol.
</p>

<p>
El protocol SNMP està format per tres components bàsics:
</p>
<ul>
<li class="level1"><div class="li"> Dispositiu o element que cal supervisar.</div>
</li>
<li class="level1"><div class="li"> Agent.</div>
</li>
<li class="level1"><div class="li"> Sistema d’administració de xarxa (NMS).</div>
</li>
</ul>

<p>
El dispositiu és l’element que voleu supervisar, com, per exemple, un encaminador, un commutador, un concentrador, un servidor, un ordinador, una impressora, etc. Qualsevol component de xarxa programable pot arribar a ser supervisat.
</p>

<p>
L’agent és el component de programari que s’instal·la en el dispositiu i que s’encarrega d’obtenir la informació de l’estat en què es troba i proporcionar-la al sistema d’administració de xarxa (NMS).
</p>

<p>
El sistema d’administració de xarxa és un dispositiu o aplicació que permet recollir tota la informació subministrada pels agents de SNMP i mostrar-la a l’administrador d’una manera gràfica (normalment) i intuïtiva. A més a més, des d’aquest NMS es poden canviar les configuracions dels equips de manera remota i, fins i tot, més d’un dispositiu alhora.
</p>

<p>
Per fer totes aquestes funcions, l’NMS disposa d’una base de dades jeràrquica (MIB), que guarda tota la informació relativa als dispositius i els identifica de manera única en la xarxa.
</p>

<p>
Mitjançant una sèrie de paquets de dades, els agents es comuniquen amb l’NMS per proporcionar informació del dispositiu i, en cas que estigui configurat el sistema per fer-ho, es poden enviar instruccions als agents per tal de modificar les configuracions dels dispositius respectius.
</p>

<p>
Es coneix com a <em>comunitat</em> (<em>community</em>) el conjunt d’agents i NMS que formen part d’un mateix grup. Només és possible l’intercanvi d’informació entre un agent i un NMS si aquests formen part de la mateixa comunitat.
</p>
<div class="ioctext"><div class="ioccontent"><p class="ioctitle">MIB</p>
<p>
MIB són les sigles de <em>management information base</em>, una base de dades jeràrquica que conté informació estructurada en forma d’arbre de tots els dispositius gestionats en una xarxa de comunicacions compatibles amb l’estàndard SNMP.
</p>
</div></div>
<p>
Hi ha dos tipus de comunitat, de lectura i d’escriptura. En el primer tipus, els agents només subministren informació a l’NMS. En el segon tipus, a part d’aportar informació a l’NMS, aquest pot enviar instruccions als agents per tal de modificar la configuració dels dispositius.
</p>

<p>
El protocol SNMP viatja per la xarxa gràcies al protocol UDP i fa servir els ports 161 i 162 per intercanviar missatges. És important que, en cas que hi hagi tallafocs a la xarxa, aquests estiguin configurats per acceptar el trànsit d’aquest protocol, ja que, en cas contrari, no serà possible supervisar els equips mitjançant l’SNMP.
</p>

</div>

<h2><a id="execucio_de_processos_periodics_per_identificar_i_diagnosticar_deficiencies_de_la_xarxa_local" >Execució de processos periòdics per identificar i diagnosticar deficiències de la xarxa local</a></h2>
<div class="level2">

<p>
Quan es crea un nou punt de connexió a la xarxa, és important comprovar si tots els elements i protocols que faran possible que l’enllaç estigui disponible operen correctament i que, per tant, l’enllaç funcionarà a ple rendiment.
</p>

<p>
Per fer aquesta comprovació, es realitza un test de càrrega, que consisteix a generar un trànsit de dades constant fent servir el nou enllaç i comprovar els diversos valors obtinguts, com ara l’ample de banda, la latència, la fiabilitat, etc. Amb tots aquests paràmetres podreu saber si l’enllaç funciona adequadament.
</p>

<p>
No cal fer aquest test de manera periòdica una vegada la xarxa està operativa, excepte quan creieu que els problemes de xarxa són ocasionats per un enllaç defectuós.
</p>

<p>
En canvi, sí que és important monitorar la xarxa mitjançant les dades obtingudes en els NMS i comprovar els resultats dels registres anteriors. Tot i que la xarxa no mostrarà els mateixos resultats idèntics, sí que us ha de ser possible establir un patró i definir un llindar a partir del qual considereu una cosa anòmala.
</p>

<p>

</p>

<p>
Es recomanable disposar d’eines que generin gràfiques d’ús de la xarxa, com, per exemple, el CACTI o l’MRTG, i que, gràcies a protocols de gestió com l’SNMP, poden obtenir informació de trànsit dels enllaços dels equips. A vegades una imatge val més que mil paraules i la monitoració de xarxes no n’és una excepció. Si cada dia a la mateixa hora reviseu les gràfiques de consum d’ample de banda actual on indica que l’ús de la xarxa està entre un vint i un quaranta per cent i un dia concret veieu que hi ha hagut un consum del noranta per cent, de seguida us adonareu que passa alguna cosa fora del que és habitual.
</p>

</div>

<h2><a id="deteccio_dels_problemes_de_seguretat_de_la_xarxa_local" >Detecció dels problemes de seguretat de la xarxa local</a></h2>
<div class="level2">

<p>
Un problema de seguretat en la xarxa es pot convertir en un incident de seguretat, si alguna persona o aplicació aprofita aquesta vulnerabilitat per infringir la política de seguretat.
</p>

<p>
Es pot produir un problema de seguretat quan hi ha alguna vulnerabilitat en un component de programari de xarxa determinat, com ara el SO dels equips de comunicació, servidors o equips d’usuari. En el cas dels servidors i els ordinadors o dispositius dels usuaris, el perill és encara més gran, ja que la vulnerabilitat pot estar tant en el sistema operatiu com en les aplicacions de xarxa, com ara el navegador Web, o en els serveis que proporcionen els servidors (HTTP, <acronym title="Domain Name System">DNS</acronym>, BBDD, <acronym title="File Transfer Protocol">FTP</acronym>, etc.).
</p>

<p>
Una altra font de problemes de seguretat pot ser un equip mal configurat, com, per exemple, un tallafocs o un encaminador.
</p>

</div>

<h3><a id="funcionament_i_configuracio_de_les_eines_de_monitoratge" >Funcionament i configuració de les eines de monitoratge</a></h3>
<div class="level3">

<p>
Per posar en funcionament un sistema de monitoratge, en primer lloc cal conèixer la topologia de la xarxa i saber quins dispositius voleu monitorar. Com més dispositius s’hagin de supervisar, més complex serà configurar tot el sistema, de manera que avalueu si val la pena monitorar un sistema concret abans de fer-ho.
</p>

<p>
Habitualment, els dispositius que s’acostumen a monitorar són els equips de comunicació, els enllaços de VPN i els servidors de l’empresa, però, en realitat, es pot supervisar qualsevol dispositiu al qual es pugui instal·lar un agent de monitoratge.
</p>

<p>
No tots els equips de xarxa poden ser monitorats, ja que, per exemple, els commutadors petits d’escriptori no acostumen a tenir aquesta capacitat; en canvi, sí que es monitoren els commutadors troncals, els encaminadors i els punts d’accés sense fil.
</p>

<p>
Quant als servidors, podeu escollir si monitoreu físicament la màquina, per exemple, que el servidor estigui engegat o aturat, o monitorar els serveis que ofereix. En el primer cas només podreu saber si el servidor està operatiu, però no si està actiu. És preferible que monitoreu els serveis del servidor, ja que es pot produir un error en el programari que faci que el servei no estigui operatiu, tot i que el maquinari funcioni correctament.
</p>

<p>
El més habitual per monitorar els dispositius i serveis de xarxa és habilitar el protocol SNMP en els equips de xarxa i afegir els agents de SNMP en els dispositius i serveis que vulgueu monitorar. Tingueu present a permetre el trànsit UDP/161 i UDP/162 en els tallafocs i, si us és possible, habiliteu també l’ICMP a nivell intern perquè, mitjançant la utilitat PING, pugueu comprovar si un equip està actiu. Tot i que l’ICMP no és estrictament necessari, si està habilitat no serà sobrer disposar d’un doble mecanisme de comprovació.
</p>

<p>
Configureu un servidor de NMS, com, per exemple, l’aplicació NAGIOS, que s’encarregui de recollir la informació subministrada pels agents. Amb aquesta informació, l’NMS poblarà la seva MIB i generarà un diagrama de xarxa similar al de la <span class="figref"><a href="#Figure5"><span>figura</span></a></span>.
</p>
<div class="iocfigure"><a name="Figure5"></a><figure>
<figcaption><span class="figuretitle">Figura</span>

Diagrama de xarxa generat per l’aplicació NAGIOS 

</figcaption><img src="../media/ic10m5u6_05.png" alt="" /></figure>
</div>
<p>
Quan configureu el monitoratge mitjançant el protocol SNMP, haureu de definir el nom de la comunitat, perquè els agents es puguin comunicar amb la base de dades MIB. Considereu que el nom de la comunitat és com la contrasenya que han de conèixer els diferents dispositius per tal de formar part del mateix grup; per tant, és recomanable canviar el nom que ve per defecte, que sol ser públic, per un altre de més complex.
</p>

<p>
A continuació haureu de definir els permisos de lectura i d’escriptura en la comunitat. Si no esteu gaire familiaritzats amb aquest tipus d’eines i els equips que formen part de la xarxa, és recomanable activar només el mode de lectura, per tal d’evitar que, per una mala manipulació de l’NMS, es canviï per error la configuració d’un equip i que això provoqui que algun servei o part de la xarxa resti inoperatiu.
</p>

<p>
Quan tot estigui configurat, comproveu  que l’NMS és capaç de detectar tots els dispositius i, en el cas que algun d’aquests es mostri aturat o simplement no aparegui en el diagrama, comproveu que l’agent SNMP està actiu en l’equip i que no hi ha cap filtre o tallafocs en el recorregut que pugui afectar la comunicació.
</p>

<p>
Quan tots els equips estiguin representats correctament en el diagrama, configureu la política d’alarmes per tal de definir els llindars de criticitat i les línies d’actuació. Un NMS comprova cada cert temps si el servei o dispositiu està actiu i, en cas de no respondre correctament, llança una alarma que consisteix a mostrar en la pantalla un avís de caiguda del servei i a enviar un correu electrònic o un sms al mòbil a l’administrador de la xarxa per tal d’avisar-lo.
</p>

<p>
L’interval de temps de les consultes al servei i el nombre de respostes negatives que es consideren el límit de tolerància els definiu vosaltres. Els serveis poden tenir moments de càrrega puntual, de manera que, en el moment que l’NMS sondeja el dispositiu i aquest no respon, pot ser perquè aquest ha caigut o simplement perquè està sobrecarregat momentàniament. L’experiència que tingueu serà necessària per ajustar aquests valors segons la situació de la vostra xarxa.
</p>

</div>

	 </article>
     <div class="pnpage">
      <div class="left-corner"></div>
      <div id="prevpage">Anar a la p&agrave;gina anterior:<br /><a href="../../../WebContent/u6/a1/exercicis.html">Exercicis d'autoavaluació</a></div>
      <div id="nextpage">Anar a la p&agrave;gina seg&uuml;ent:<br /><a href="../../../WebContent/u6/a2/activitats.html">Activitats</a></div>
      <div class="right-corner"></div>
     </div>
    </div>
    <footer class="footer">
      <div><small>Aquest document està subjecte a una llicència oberta de Creative Commons, es reserva el dret de reconeixement de l'autoria, d'exigir que no se'n faci cap mena d'ús comercial. Si altereu o transformeu aquesta obra, o en genereu obres derivades, només podeu distribuir l'obra generada amb una llicència idèntica a aquesta.</small></div>
    </footer>
 </div>
 <div id="back_preview" class="hidden"></div>
 <div id="preview" class="hidden">
  <div class="prevcontent"></div>
 </div>
 <div id="help-tooltips">
  <div id="help-toc" class="hidden tooltip"><span>Taula de continguts:</span> Ofereix una vista general de l&#39;estructura del m&ograve;dul, que us facilitar&agrave; la navegaci&oacute; a trav&eacute;s dels seus continguts.<span class="arrow-left"></span></div> 
  <div id="help-settings" class="hidden tooltip"><span>Opcions de format:</span> Permet configurar el format de lectura a partir de les vostres prefer&egrave;ncies, modificant la mida de la lletra, el color del fons, l&#39;amplada de la p&agrave;gina o l&#39;ocultaci&oacute; dels continguts complementaris, entre d&#39;altres.<span class="arrow-left"></span></div>
  <div id="help-printer" class="hidden tooltip"><span>Imprimir:</span>  Envia el contingut seleccionat a la impressora.<span class="arrow-left"></span></div>
  <div id="help-favorites" class="hidden tooltip"><span>Prefereits:</span> Permet desar aquelles parts del contingut a les que us interessi accedir en un moment posterior; us permetr&agrave; anar creant un repositori personalitzat de les seccions que considereu m&eacute;s rellevants. Un cop l&#39;hageu començat a fer servir se us mostrar&agrave; a sota un comptador que us informar&agrave; del nombre de preferits que s&#39;hagin emmagatzemat fins al moment.<span class="arrow-left"></span></div>
  <div id="help-favcounter" class="hidden tooltip"><span>Comptador i llistat de preferits:</span> Indica el nombre de preferits que s&#39;han desat fins el moment; clicant damunt seu accedireu al llistat de preferits, i a trav&eacute;s d&#39;aquest podreu accedir directament als continguts que hageu emmagatzemat.<span class="arrow-left"></span></div>
  <div id="help-help_icon" class="hidden tooltip"><span>Ajuda:</span> Aquesta opci&oacute; activa la informaci&oacute; de les funcionalitats del web tot situant el punter del ratol&iacute; al damunt dels diferents &iacute;tems.<span class="arrow-left"></span></div>
  <div id="help-sidebar-hide" class="hidden tooltip"><span>Mostrar/Ocultar barra lateral:</span>  Deshabilita la barra d&#39;opcions, permetent la seva recuperaci&oacute; quan es desitgi.<span class="arrow-left"></span></div>
  <div id="help-search" class="hidden tooltip"><span>Cerca:</span>  Introdu&iuml;u les paraules clau sobre aquells conceptes que desitgeu localitzar en els continguts del m&ograve;dul. Tamb&eacute; podeu excloure un terme de la cerca tot afegint-hi el signe &#8220;-&#8221; al davant.<span class="arrow-top"></span></div>
  <div id="help-header" class="hidden tooltip"><span>Cap&ccedil;alera:</span>  Indica l&#39;apartat o secci&oacute; que es mostra en pantalla. Tingueu present que les capçaleres de segon, tercer i quart nivell tamb&eacute; es poden desar com a marcadors.<span class="arrow-left"></span></div>
</div> 
</body>
</html>
