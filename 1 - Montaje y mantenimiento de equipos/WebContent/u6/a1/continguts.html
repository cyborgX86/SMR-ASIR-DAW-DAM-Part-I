<!doctype html>

<!--[if lt IE 7 ]> <html class="ie ie6 no-js" lang="ca"> <![endif]-->
<!--[if IE 7 ]>    <html class="ie ie7 no-js" lang="ca"> <![endif]-->
<!--[if IE 8 ]>    <html class="ie ie8 no-js" lang="ca"> <![endif]-->
<!--[if IE 9 ]>    <html class="ie ie9 no-js" lang="ca"> <![endif]-->
<!--[if gt IE 9]><!--><html class="no-js" lang="ca"><!--<![endif]-->
<!-- the "no-js" class is for Modernizr. -->

<head id="www-sitename-com" data-template-set="html5-reset">

	<meta charset="utf-8">
        <meta http-equiv="Content-Type" content="text/html">
        
	<!-- Always force latest IE rendering engine (even in intranet) & Chrome Frame -->
	<meta http-equiv="X-UA-Compatible" content="IE=edge,chrome=1">
	
	<title>Muntatge i manteniment d'equips</title>
	
<!-- <meta name="title" content=""> --> 
	<meta name="description" content="">
	<!-- Google will often use this as its description of your page/site. Make it good. -->
	
	<meta name="google-site-verification" content="">
	<!-- Speaking of Google, don't forget to set your site up: http://google.com/webmasters -->
	
	<meta name="author" content="Institut Obert de Catalunya">
	<meta name="Copyright" content="Copyright Institut Obert de Catalunya 2011. All Rights Reserved.">

	<!-- Dublin Core Metadata : http://dublincore.org/ -->
	<meta name="DC.title" content="Muntatge i manteniment d'equips">
	<meta name="DC.subject" content="Informàtica i comunicacions">
	<meta name="DC.creator" content="Institut Obert de Catalunya">
	
	<!--  Mobile Viewport Fix
	j.mp/mobileviewport & davidbcalhoun.com/2010/viewport-metatag 
	device-width : Occupy full width of the screen in its current orientation
	initial-scale = 1.0 retains dimensions instead of zooming out if page height > device height
	maximum-scale = 1.0 retains dimensions instead of zooming in if page width < device width
	-->
	<!-- Uncomment to use � use thoughtfully!
	<meta name="viewport" content="width=device-width, initial-scale=1.0, maximum-scale=1.0">
	-->

	<link rel="shortcut icon" href="../../../img/favicon.ico">
	<!-- This is the traditional favicon.
		 - size: 16x16 or 32x32
		 - transparency is OK
		 - see wikipedia for info on browser support: http://mky.be/favicon/ -->
		 
	<link rel="apple-touch-icon" href="../../../img/apple-touch-icon.png">
	<!-- The is the icon for iOS's Web Clip.
		 - size: 57x57 for older iPhones, 72x72 for iPads, 114x114 for iPhone4's retina display (IMHO, just go ahead and use the biggest one)
		 - To prevent iOS from applying its styles to the icon name it thusly: apple-touch-icon-precomposed.png
		 - Transparency is not recommended (iOS will put a black BG behind the icon) -->
	
	<!-- CSS: screen, mobile & print are all in the same file -->
	<link rel="stylesheet" href="../../../_/css/style.css">

	<!-- CSS: jQuery UI -->
	<link rel="stylesheet" href="../../../_/css/jquery-ui.css">
	
	<!-- all our JS is at the bottom of the page, except for Modernizr. -->
	<script src="../../../_/js/modernizr-1.7.min.js"></script>
	<script src="../../../_/js/Hyphenator.js" type="text/javascript"></script>
	<script type="text/javascript">
	   Hyphenator.config({
		minwordlength : 4
	   });
	   Hyphenator.run();
	</script>
    <script src="../../../_/js/build.js" type="text/javascript"></script>
</head>

<body class="style-newspaper">

<div class="wrapper"><!-- not needed? up to you: http://camendesign.com/code/developpeurs_sans_frontieres -->

	<header id="header">
		<div class="head"><a href="http://ioc.gencat.cat"><img src="../../../img/logo.png" alt="Institut Obert de Catalunya"/></a><a href="http://creativecommons.org/licenses/by-nc-sa/3.0/es/deed.ca"><img src="../../../img/license.png" alt="Llic&egrave;ncia" class="license"/></a></div>
		<div class="headdocument"><a href="../../../index.html">Muntatge i manteniment d'equips</a></div>
        <div id="search" class="search" name="search">
         <form id="frmsearch" action="../../../search.html" method="get">
          <input type="text" name="q"/>
        </form>
        </div>
	</header>
   <div id="upbutton" class="upbutton" style="display:none;"><img src="../../../img/uparrow.png" alt="Pujar a l'inici de p&agrave;gina"/></div>
   <aside id="aside">
    <div id="menu">
      <ul>
       <li name="toc"><div><img src="../../../img/toc.png" alt="&Iacute;ndex"/></div></li>
       <li name="settings"><div><img src="../../../img/settings.png" alt="Configuraci&oacute;"/></div></li>
       <li name="printer"><div><img src="../../../img/printer.png" alt="Imprimir"/></div></li>
       <li name="favorites"><div><img src="../../../img/favorites.png" alt="Favorits"/></div></li>
       <li name="help_icon" class="help_icon"><div><img src="../../../img/help_icon.png" alt="Ajuda"/></div></li>
      </ul>
     </div>
   </aside>
   <div id="sidebar-hide" name="sidebar-hide"><img src="../../../img/arrows.png"/></div>
   <section>
     <div id="toc" class="hidden">
      <div class="menucontent">
        <ul>
        <li id="u6" class="parentnode"><p><a class="unit" href="../../../WebContent/u6/annexos.html">6. Instal·lació de programari</a></p><ul class="expander"><li id="u6annexos"><a href="../../../WebContent/u6/annexos.html">Annexos</a></li><li id="u6introduccio"><a href="../../../WebContent/u6/introduccio.html">Introducció</a></li><li id="u6mapa"><a href="../../../WebContent/u6/mapa.html">Mapa conceptual</a></li><li id="u6objectius"><a href="../../../WebContent/u6/objectius.html">Resultats d'aprenentatge</a></li><li id="u6referencies"><a href="../../../WebContent/u6/referencies.html">Referències</a></li><li id="u6resum"><a href="../../../WebContent/u6/resum.html">Resum</a></li><li id="u6a1" class="tocsection"><p id='u6a1continguts'><a class="section" href="../../../WebContent/u6/a1/continguts.html">Instal·lació de programari base i d'aplicació</a><span class="buttonexp"></span></p><ul><li id="u6a1activitats"><a href="../../../WebContent/u6/a1/activitats.html">Activitats</a></li><li id="u6a1annexos"><a href="../../../WebContent/u6/a1/annexos.html">Annexos</a></li><li id="u6a1exercicis"><a href="../../../WebContent/u6/a1/exercicis.html">Exercicis d'autoavaluació</a></li></ul></li><div data-parent-id='u6a1' class='tocssection hidden'><div class="toc"><ul><li><a href="../../../WebContent/u6/a1/continguts.html#analisi_i_instal_lacio_de_sistemes_operatius">Anàlisi i instal·lació de sistemes operatius</a></li><li><a href="../../../WebContent/u6/a1/continguts.html#actualitzacio_de_sistemes_operatius">Actualització de sistemes operatius</a></li><li><a href="../../../WebContent/u6/a1/continguts.html#instal_lacio_de_programari_d_aplicacio">Instal·lació de programari d'aplicació</a></li></ul></div></div><li id="u6a2" class="tocsection"><p id='u6a2continguts'><a class="section" href="../../../WebContent/u6/a2/continguts.html">Preinstal·lació de programari i imatges d'equips</a><span class="buttonexp"></span></p><ul><li id="u6a2activitats"><a href="../../../WebContent/u6/a2/activitats.html">Activitats</a></li><li id="u6a2annexos"><a href="../../../WebContent/u6/a2/annexos.html">Annexos</a></li><li id="u6a2exercicis"><a href="../../../WebContent/u6/a2/exercicis.html">Exercicis d'autoavaluació</a></li></ul></li><div data-parent-id='u6a2' class='tocssection hidden'><div class="toc"><ul><li><a href="../../../WebContent/u6/a2/continguts.html#creacio_de_la_maquina_model">Creació de la màquina model</a></li><li><a href="../../../WebContent/u6/a2/continguts.html#clonatge_d_equips">Clonatge d'equips</a></li><li><a href="../../../WebContent/u6/a2/continguts.html#preinstal_lacio_de_programari">Preinstal·lació de programari</a></li><li><a href="../../../WebContent/u6/a2/continguts.html#eines_de_manteniment_d_equips">Eines de manteniment d'equips</a></li></ul></div></div><li id="u6a3" class="tocsection"><p id='u6a3continguts'><a class="section" href="../../../WebContent/u6/a3/continguts.html">Documentació i guies d'usuari</a><span class="buttonexp"></span></p><ul><li id="u6a3activitats"><a href="../../../WebContent/u6/a3/activitats.html">Activitats</a></li><li id="u6a3annexos"><a href="../../../WebContent/u6/a3/annexos.html">Annexos</a></li><li id="u6a3exercicis"><a href="../../../WebContent/u6/a3/exercicis.html">Exercicis d'autoavaluació</a></li></ul></li><div data-parent-id='u6a3' class='tocssection hidden'><div class="toc"><ul><li><a href="../../../WebContent/u6/a3/continguts.html#documentacio_tecnica_del_sistema_operatiu">Documentació tècnica del sistema operatiu</a></li><li><a href="../../../WebContent/u6/a3/continguts.html#documentacio_per_a_l_usuarila_creacio_de_manuals">Documentació per a l'usuari: La creació de manuals</a></li></ul></div></div></ul></li><li id="" class="indexnode"><p><a href="../../../index.html">Anar a l&#39;&iacute;ndex general</a></p></li>
        </ul>
      </div>
    </div>
   </section>
   <section>
   <div id="settings" class="hidden">
    <div class="menucontent">
     <div class="allsettings">
     <div class="settings">
      <label>Font i Color</label>
		<div class="setting-option">
	        <ul class="fontBackground">
				<li id="style-newspaper" title="Newspaper" class="appearance-style-newspaper"><span>Newspaper</span></li>
                <li id="style-novel" title="Novel" class="appearance-style-novel"><span>Novel</span></li>
                <li id="style-ebook" title="eBook" class="appearance-style-ebook"><span>eBook</span></li>
				<li id="style-inverse" title="Inverse" class="appearance-style-inverse active"><span>Inverse</span></li>
				<li id="style-athelas" title="Athelas" class="appearance-style-athelas"><span>Athelas</span></li>
			</ul>
		</div>
     </div>
	<div class="settings">
      <label>Amplada</label>
		<div class="setting-option">
	        <div id="slider-width"></div>
		</div>
     </div>
     <div class="settings">
      <label>Mida de la font</label>
		<div class="setting-option">
	        <div id="slider-font"></div>
		</div>
     </div>
     <div class="settings">
      <label>Mida de la font</label>
	  <div class="setting-option">
       <form action="" class="sett-options">
		<ul>
		    <li><input type="checkbox" id="secondary-content" /><label for="secondary-content">Mostra recursos complementaris</label></li>
		    <li><input type="checkbox" id="main-images" /><label for="main-images">Mostra imatges</label></li>
		    <li><input type="checkbox" id="text-alignment" /><label for="text-alignment">Text justificat</label></li>
			<li><input type="checkbox" id="text-hyphen" /><label for="text-hyphen">Partici&oacute; sil·l&agrave;bica</label></li>
		</ul>
       </form>
	  </div>
     </div>
     </div>
    </div>
   </div>
   </section>
 <section>
 <div id="favorites" class="hidden"></div>
 </section>   
 <div id="bridge" class="hidden"></div>
 <div id="help" class="hidden">
  <div class="helptitle">Dreceres del teclat<hr></div>
  <div class="helpsection"><span>General</span>
   <ul>
    <li><span class="shortcut">g</span>: Anar al men&uacute; de navegaci&oacute;</li>
    <li><span class="shortcut">o</span>: Anar a opcions</li>
    <li><span class="shortcut">s</span>: Guardar la p&agrave;gina actual a favorits</li>
    <li><span class="shortcut">p</span>: Imprimir la p&agrave;gina actual</li>
    <li><span class="shortcut">?</span>: Mostrar/Ocultar l&#39;ajuda</li>
   </ul>
  </div>
  <div class="helpsection"><span>Navegaci&oacute;</span>
   <ul>
    <li><span class="shortcut">i</span>: Anar a l&#39;&iacute;ndex general</li>
    <li><span class="shortcut">t</span>: Anar a l&#39;inici de p&agrave;gina</li>
    <li><span class="shortcut">b</span>: Anar al final de p&agrave;gina</li>
    <li><span class="shortcut">j</span>: Anar cap endavant dintre la p&agrave;gina</li>
    <li><span class="shortcut">k</span>: Anar cap enrere dintre la p&agrave;gina</li>
    <li><span class="shortcut">h</span>: Anar a la p&agrave;gina anterior:</li>
    <li><span class="shortcut">l</span>: Anar a la p&agrave;gina seg&uuml;ent:</li>
   </ul>
   </div>
 </div>
 <div id="favcounter" name="favcounter" class="hidden"><span></span></div>
 <div id="navmenu" class="navmenu"><ul class="webnav"><li><a href="../../../index.html" title="Anar a l&#39;&iacute;ndex general">Inici</a></li><li><a href="../annexos.html">Instal·lació de programari</a></li><li>Instal·lació de programari base i d'aplicació</li></ul></div>
	<div id="content" lang="ca" class="hyphenate text">
     <article lang="ca" class="sheet">
        <h1><a id="instal_lacio_de_programari_base_i_d_aplicacio"> Instal·lació de programari base i d'aplicació </a></h1>
    	
<p>
Un ordinador necessita una sèrie de programari per desenvolupar les seves funcions: editor de text, full de càlcul, programes de comptabilitat i programes d’utilitat, i també un programari que sigui capaç de gestionar els recursos de l’equip. Amb el programari, un ordinador pot emmagatzemar, processar i recuperar o transmetre informació.
</p>
<div class="iocimportant"><div class="ioccontent">
<p>
El programari es pot classificar en dos tipus:
</p>
<ul>
<li class="level1"><div class="li"> El <strong>programari base o de sistema</strong> o <strong>sistema operatiu</strong>, que controla els recursos de la màquina.</div>
</li>
<li class="level1"><div class="li"> El <strong>programari d’aplicació o d’utilitat</strong>, que ajuda a fer tot tipus de tasques als usuaris.</div>
</li>
</ul>
</div></div><div class="iocnote"><div class="ioccontent">
<p>
El programa fonamental d’un equip informàtic és el sistema operatiu.
</p>
</div></div>
<h2><a id="analisi_i_instal_lacio_de_sistemes_operatius" >Anàlisi i instal·lació de sistemes operatius</a></h2>
<div class="level2">

<p>
Escollir el sistema operatiu adient a les funcions que espereu del vostre equip informàtic és una decisió important i depèn de molts factors no solament tècnics, sinó també organitzatius i econòmics, entre d’altres. 
</p>

<p>
En cas que el sistema sigui de pagament, haureu de valorar el cost de les llicències. També cal que valoreu si treballareu en xarxa o no, si l’ordinador durà a terme la funció de servidor, el tipus de programari específic per al sistema operatiu, etc. Per tant, caldrà que busqueu la màxima informació possible sobre aquest programari. Podeu obtenir informació de tot tipus de fonts, com ara Internet, llibres dedicats a aquesta temàtica o revistes d’informàtica actualitzades.
</p>

<p>
Per tal d’escollir un sistema adequat a un determinat tipus de tasques, cal que conegueu en profunditat els components que el componen i les funcions a què estan destinats, i també el programari d’utilitat de què disposa un tipus determinat  de sistema operatiu.
</p>

</div>

<h3><a id="funcions_del_sistema_operatiu" >Funcions del sistema operatiu</a></h3>
<div class="level3">

<p>
Els programes de sistema o sistemes operatius són els encarregats de permetre, a l’usuari, l’accés a la màquina d’una manera transparent i senzilla. Les funcions principals d’un sistema operatiu es podrien resumir en els punts següents:
</p>
<ul>
<li class="level1"><div class="li"> Interpretar les instruccions que permeten a l’usuari comunicar-se amb l’ordinador.</div>
</li>
<li class="level1"><div class="li"> Coordinar i manipular el maquinari del PC, com la memòria, les impressores, el teclat, el ratolí…</div>
</li>
<li class="level1"><div class="li"> Gestionar els possibles errors de maquinari i la pèrdua de dades.</div>
</li>
<li class="level1"><div class="li"> Organitzar els arxius en diversos dispositius d’emmagatzematge, com discos flexibles, discos durs…</div>
</li>
<li class="level1"><div class="li"> Servir de base per a la creació del programari, de manera que pugui ser compatible amb diversos tipus d’equips.</div>
</li>
<li class="level1"><div class="li"> Configurar l’entorn per a la utilització del programari i els perifèrics, depenent del tipus de màquina que s’utilitza.</div>
</li>
</ul>

</div>

<h3><a id="classificacio_de_sistemes_operatius" >Classificació de sistemes operatius</a></h3>
<div class="level3">

<p>
A l’hora de fer una classificació dels sistemes operatius, hi ha una sèrie de paràmetres que ajuden a establir diferències entre els sistemes:
</p>

</div>

<h4><a id="classificacio_segons_el_nombre_d_usuaris" >Classificació segons el nombre d&#039;usuaris</a></h4>
<div class="level4">

<p>
En aquest primer tipus, heu de tenir en compte el nombre d’usuaris que poden utilitzar un mateix sistema operatiu de manera simultània. Cal distingir-ne aquests dos tipus:
</p>
<ul>
<li class="level1"><div class="li"> <strong>Monousuari</strong>. Es tracta dels sistemes que suporten només un usuari a la vegada: mentre un usuari utilitza els recursos de la màquina, ningú més els pot utilitzar. Com a exemples d’aquest tipus es podrien esmentar els sistemes operatius com el DOS, Windows 9X, Windows 2000 Professional o Windows XP.</div>
</li>
<li class="level1"><div class="li"> <strong>Multiusuari</strong>. Es tracta dels sistemes operatius que són capaços de donar servei a més d’un usuari alhora: els usuaris poden compartir els recursos d’un mateix ordinador. Com a exemple dels recursos que es poden compartir es poden esmentar el disc dur, les impressores, els escàners, el programari… Aquest tipus de sistemes s’utilitzen especialment per a xarxes. Com a exemples de sistema operatiu multiusuari tenim: Novell, Unix, Windows 2000/2003 Server…</div>
</li>
</ul>

</div>

<h4><a id="classificacio_segons_el_nombre_de_processos" >Classificació segons el nombre de processos</a></h4>
<div class="level4">

<p>
En aquest segon tipus, es tindria en compte la possibilitat d’executar diversos programes alhora. En aquest segon apartat, es podrien diferenciar dos grups:
</p>
<ul>
<li class="level1"><div class="li"> <strong>Monotasca</strong>. Aquests sistemes operatius tenen la particularitat que només permeten executar un programa o procés i, per tant, tots els recursos de l’ordinador es dediquen a un sol procés. Es pot donar el cas d’un sistema multiusuari i monotasca que admeti diversos usuaris al mateix temps; però, llavors, tan sols hi hauria un procés en el processador, i la resta de processos dels altres usuaris s’haurien d’esperar.</div>
</li>
<li class="level1"><div class="li"> <strong>Multitasca</strong>. Aquests sistemes operatius poden executar diversos programes de manera paral·lela o concurrent. Dins d’aquest apartat, s’inclouen els sistemes operatius Unix, Windows NT, Windows 2000 i Windows 2003 Server entre d’altres. No és imprescindible disposar de més d’un processador.</div>
</li>
</ul>

</div>

<h4><a id="classificacio_segons_el_nombre_de_processadors" >Classificació segons el nombre de processadors</a></h4>
<div class="level4">

<p>
Tenint en compte el nombre de processadors, tindrem els sistemes operatius següents:
</p>
<ul>
<li class="level1"><div class="li"> <strong>Monoprocés</strong>. Quan, en una màquina, tan sols es disposa d’un processador, que ha d’executar tots els processos.</div>
</li>
<li class="level1"><div class="li"> <strong>Multiprocés</strong>. En aquest cas, la màquina disposa de dos o més processadors. Com a exemples d’aquest tipus es poden esmentar els sistemes Unix, Windows NT, Windows 2000 Pro/Server i Windows XP, entre d’altres. </div>
</li>
</ul>
<div class="iocimportant"><div class="ioccontent">
<p>
Hi ha dos tipus de tècniques d’ús dels processadors: <strong>multiprocés simètric</strong> i <strong>multiprocés asimètric</strong>.
</p>
</div></div>
<p>
En el <em>multiprocés simètric</em>, els processos són enviats indiferentment a qualsevol dels processadors disponibles, tenint en compte una forma òptima d’equilibri en la carrega de treballs. En el <em>multiprocés asimètric</em>, el sistema operatiu, en el segon cas, reparteix l’execució i especialitza cada un dels processadors en programes o processos diferents. A la <span class="tabref"><a href="#Table1"><span>taula</span></a></span> es mostra una classificació dels principals sistemes operatius.
</p>
<div class="iocnote"><div class="ioccontent">
<p>
Les versions més completes de Windows XP, Vista o 7 (Professional, Ultimate) són capaces de treballar amb més d’un usuari a la vegada.
</p>
</div></div><div class="ioctable ">
<div class="titletable"><a name="Table1"><span>Taula: </span></a>Els principals sistemes operatius</div>
<div class="table"><table class="inline">
	<tr class="row0">
		<th class="col0"> Classificació SO </th><th class="col1"> Usuaris </th><th class="col2"> Processos </th><th class="col3"> Processadors </th>
	</tr>
	<tr class="row1">
		<td class="col0 leftalign"> <strong>DOS</strong>  </td><td class="col1"> monousuari </td><td class="col2"> monotasca </td><td class="col3"> monoprocés </td>
	</tr>
	<tr class="row2">
		<td class="col0 leftalign"> <strong>Windows 9X</strong>  </td><td class="col1"> monousuari </td><td class="col2"> monotasca </td><td class="col3"> monoprocés </td>
	</tr>
	<tr class="row3">
		<td class="col0 leftalign"> <strong>Windows 2000/XP/Vista/7</strong>  </td><td class="col1"> monousuari </td><td class="col2"> multitasca </td><td class="col3"> multiprocés </td>
	</tr>
	<tr class="row4">
		<td class="col0 leftalign"> <strong>Windows 2000/2003/2008 Server</strong>  </td><td class="col1"> multiusuari </td><td class="col2"> multitasca </td><td class="col3"> multiprocés </td>
	</tr>
	<tr class="row5">
		<td class="col0 leftalign"> <strong>GNU/Linux</strong>  </td><td class="col1"> multiusuari </td><td class="col2"> multitasca </td><td class="col3"> multiprocés </td>
	</tr>
	<tr class="row6">
		<td class="col0 leftalign"> <strong>Novell</strong>  </td><td class="col1"> multiusuari </td><td class="col2"> multitasca </td><td class="col3"> multiprocés </td>
	</tr>
</table></div>
</div>
</div>

<h4><a id="classificacio_segons_el_temps_de_resposta" >Classificació segons el temps de resposta</a></h4>
<div class="level4">

<p>
Es tracta de tenir en compte el temps de resposta d’execució d’un programa. Caldrà diferenciar entre <strong>temps real</strong> i <strong>temps compartit</strong>.
</p>
<ul>
<li class="level1"><div class="li"> <strong>En temps real</strong>, la resposta s’obté de manera automàtica un cop s’ha executat un programa.</div>
</li>
<li class="level1"><div class="li"> <strong>En temps compartit</strong> és quan hi ha més d’un procés en execució. Per tant, cal esperar que la CPU executi tots els programes abans d’obtenir la resposta.</div>
</li>
</ul>

</div>

<h3><a id="components_d_un_sistema_operatiu" >Components d&#039;un sistema operatiu</a></h3>
<div class="level3">

<p>
A l’hora de parlar dels diferents components dels sistemes operatius, cal tenir en compte les diferents gestions que assumeixen:
</p>
<ul>
<li class="level1"><div class="li"> <strong>Gestió de processos</strong></div>
</li>
</ul>

<p>
Aquest procés es pot definir com un programa en execució o bé com una unitat de treball en el sistema. Els processos necessiten recursos, com la CPU, la memòria, els arxius… per fer les tasques. El sistema operatiu fa les operacions següents amb els processos: crear-los i eliminar-los, suspendre’ls i reactivar-los. També preveu un mecanisme per a la sincronització de processos…
</p>
<ul>
<li class="level1"><div class="li"> <strong>Gestió de memòria</strong></div>
</li>
</ul>

<p>
La memòria principal és un recurs al qual la CPU pot accedir directament. Els programes han d’estar en memòria abans de ser executats i, per tant, el sistema operatiu controla les parts de memòria que s’utilitzen i decideix quins són els processos o les dades que es carreguen o s’alliberen de la memòria. També assigna i allibera espai de la memòria a mesura que es necessita.
</p>
<ul>
<li class="level1"><div class="li"> <strong>Gestió de fitxers</strong></div>
</li>
</ul>

<p>
Un fitxer és una representació lògica que fa el sistema operatiu de l’emmagatzematge d’informació, la qual cosa permet que les propietats físiques dels dispositius siguin transparents per a l’usuari. Les tasques més importants que fa el sistema operatiu en relació amb la gestió de fitxers són les de crear i eliminar arxius i directoris, controlar els accessos d’usuaris i programes als arxius, i establir una correspondència entre els arxius i l’emmagatzematge secundari.
</p>

<p>

</p>
<ul>
<li class="level1"><div class="li"> <strong>Gestió dels sistemes d’E/S</strong></div>
</li>
</ul>

<p>
Una de les fites del sistema operatiu és ocultar a l’usuari els detalls dels dispositius de maquinari i, juntament amb els controladors, fer una configuració correcta dels perifèrics. La majoria de sistemes operatius ja porten incorporats un gran ventall de controladors de diferents fabricants. També és important la gestió de la memòria d’E/S per a l’ús de tècniques que, com l’emmagatzematge a la memòria intermèdia, permeten desar dades temporals mentre es transfereixen les dades.
</p>
<ul>
<li class="level1"><div class="li"> <strong>Gestió d’emmagatzematge secundari</strong></div>
</li>
</ul>

<p>
Aquí es tracta de la funció del sistema operatiu en la gestió d’aquests dispositius: unitat C, CD-ROM… En aquest cas, s’encarrega de les activitats següents: administració de l’espai lliure, formatació del disc, planificació del disc, control del sector d’arrencada, administració de l’espai d’intercanvi (<em>swapping</em>)…
</p>

</div>

<h3><a id="families_de_sistemes_operatius" >Famílies de sistemes operatius</a></h3>
<div class="level3">

<p>
Al principi, quan van aparèixer els primers ordinadors, cada fabricant tenia el seu sistema operatiu propi, que es coneixia com a <em>sistema propietari</em>. La tendència ha marcat l’evolució envers els sistemes operatius oberts, la qual cosa els permet treballar amb una gran diversitat de màquines, sense tenir-ne en compte el fabricant.
</p>

<p>
Hi ha tot un seguit de sistemes operatius, i entre els més difosos trobem MS-DOS, <acronym title="Operating System">OS</acronym>/2, Windows, Unix i Linux.
</p>

</div>

<h4><a id="ms-dos" >MS-DOS</a></h4>
<div class="level4">

<p>
Va ser un sistema operatiu que Microsoft va adaptar per a IBM, en concret, per al model PC. El va desenvolupar Tim Paterson, que treballava per a Seattle Computer Products, i Microsoft Corporation el va adquirir.
</p>

<p>
Es tracta d’un sistema <em>monousuari</em> i <em>monotasca</em>, cosa que limita molt la seva funcionalitat i les possibilitats del programari instal·lat. Actualment, ha quedat obsolet.
</p>

</div>

<h4><a id="os_2" >OS/2</a></h4>
<div class="level4">

<p>
Desenvolupat inicialment per IBM i Microsoft després que va aparèixer el primer processador 80286. Quan aquesta unió es va trencar, IBM va seguir desenvolupant aquest sistema operatiu, que intentava substituir l’MS-DOS. La interfície de què disposa és molt similar a la de l’MS-DOS. Tot i que unes de les característiques que el diferencien d’aquest darrer és que disposava d’un repertori d’instruccions molt més extens, i que era un sistema operatiu <em>multitasca</em>, no va tenir l’èxit esperat malgrat les millores que aportava als sistemes de l’època.
</p>

</div>

<h4><a id="windows" >Windows</a></h4>
<div class="level4">

<p>
El primer sistema operatiu de Microsoft Windows va aparèixer l’any 1985. Va aportar una interfície gràfica més fàcil d’utilitzar que d’altres sistemes operatius. Unes de les primeres versions importants van ser els Windows 3.0, 3.1 i 3.11, que van introduir el suport de xarxa, la capacitat de reiniciació del sistema operatiu, el suport multimèdia i –amb Windows 3.11– la capacitat de comunicar-se en xarxa. Després, arribaria la nova versió, el Windows 98, que suporta el sistema de fitxers FAT32. 
</p>
<div class="iocnote"><div class="ioccontent">
<p>
Normalment, quan s’adquireix un ordinador, el sistema operatiu ja està instal·lat.
</p>
</div></div><div class="iocimportant"><div class="ioccontent">
<p>
<strong>Windows</strong> és el sistema operatiu que més s’utilitza en el mercat domèstic i també té una forta presència com a servidor. Es podria dir que es tracta d’un estàndard que cobreix la majoria de necessitats de l’usuari i que és fàcil de configurar.
</p>
</div></div>
<p>
La versió següent va ser Windows NT, creada com a sistema operatiu per a servidors. A continuació, va aparèixer el Windows XP, que es caracteritzava perquè utilitzava un nou disseny gràfic que facilitava les tasques a l’usuari; la versió corresponent en servidor de Windows fou el Windows 2003 Server. Windows Vista, en el seu intent d’oferir una interfície més senzilla d’utilitzar, va descuidar l’optimització del rendiment, ja que per funcionar de manera fluïda requereix equips amb molta més capacitat de memòria, emmagatzematge i processament que els que suporten Windows XP. Per aquest aparent error Microsoft va avançar l’edició de la nova versió del seu sistema operatiu –anomenada Windows 7– que intenta oferir una interfície millorada però amb un rendiment més bo en maquinari de gamma mitjana.
</p>
<div class="iocreference"><div class="ioccontent">
<p>
Consulteu la pàgina oficial de Microsoft a les adreces d’interès del web del mòdul.
</p>
</div></div>
</div>

<h4><a id="unix" >UNIX</a></h4>
<div class="level4">

<p>
Es va desenvolupar als laboratoris AT&amp;T Bell l’any 1969 i estava pensat per funcionar en miniordinadors. Al començament, es va difondre en el món universitari, ja que estava més enfocat a l’aplicació en l’àmbit de la investigació. Es tracta d’un sistema <em>multiusuari</em> que incorpora <em>multitasca</em>; això permet suportar un gran nombre de connexions simultànies. Unix presenta com a principals avantatges el fet que és un sistema estable i segur.
</p>

<p>
En aquest moment, ha perdut l’estandardització i coexisteixen diferents versions en què es presenten poques compatibilitats. Una altra versió coneguda és Solaris, de l’empresa Sun.
</p>

</div>

<h4><a id="gnu_linux" >GNU/Linux</a></h4>
<div class="level4">

<p>
És un sistema operatiu de codi lliure amb moltes similituds amb el funcionament de UNIX. El nucli de Linux va ser escrit per Linus Torvalds (1969) com un sistema operatiu obert i estàndard. Més tard, grups de programadors el van desenvolupar de manera independent. És una modificació del sistema Minix, que inicialment va néixer com una reducció de Unix. Les utilitats que utilitza aquest sistema provenen inicialment del projecte GNU, iniciat per Richard Stallman amb l’objectiu de crear un sistema operatiu completament lliure. Per això el sistema es coneix com a <em>Linux</em>, o més correctament <em>GNU/Linux</em>.
</p>
<div class="iocreference"><div class="ioccontent">
<p>
A les adreces d’interès del web trobareu l’accés a la pàgina de l’<em>Ubuntu Catalan Loco Team</em>, amb recursos en català d’aquest sistema.
</p>
</div></div>
<p>
<div class="iocfigurec">
<ul>
<li>
<img src="../media/esi_c2_ud3_im1.png" class="imgB" title="Aquest pingüí, de nom Tux, és el logotip de Linux" alt="Aquest pingüí, de nom Tux, és el logotip de Linux" /></li><li><small>Aquest pingüí, de nom Tux, és el logotip de Linux</small></li>
</ul></div>

</p>

<p>
Al principi, Linux es presentava en mode text i amb una forma poc intuïtiva, similar al DOS. Però, des de fa un temps, s’estan desenvolupant entorns gràfics similars al sistema Windows: KDE, Gnome… El codi font, els gestors de dispositius i les seves utilitats estan disponibles gratuïtament.
</p>
<div class="iocimportant"><div class="ioccontent">
<p>
Actualment, <strong>GNU/Linux</strong>, un sistema que requereix més coneixements tècnics, representa una clara competència per a Windows i es perfila com una alternativa de futur, ja que es tracta d’un programari lliure, amb unes eines gràfiques millorades i, a més, disposa d’una elevada estabilitat i seguretat.
</p>
</div></div>
<p>
Aquest sistema operatiu és l’escollit per les empreses que proveeixen accés a Internet, i actualment també té una gran acollida en la gestió de les xarxes. La manera de disposar de GNU/Linux és mitjançant <em>distribucions</em>, creades per empreses o grups d’usuaris, que generalment es poden baixar lliurement.
</p>

</div>

<h3><a id="organitzacio_del_disc_dur" >Organització del disc dur</a></h3>
<div class="level3">

<p>
Quan inicieu el procés d’instal·lació d’un o de diversos sistemes operatius, cal pensar bé com organitzeu el disc dur, ja que depenent de la mida i del tipus de sistema operatiu creareu diferents particions. Per tant, cal valorar prèviament quin és el sistema o els sistemes més adients, quina capacitat ocupen i quin tipus de sistema de fitxers suporten.
</p>

</div>

<h4><a id="formatar_un_disc_dur" >Formatar un disc dur</a></h4>
<div class="level4">

<p>
<div class="iocfigurec">
<ul>
<li>
<img src="../media/esi_c2_ud3_im2.png" class="imgB" title=" Interior d&#039;un disc dur" alt=" Interior d&#039;un disc dur" /></li><li><small> Interior d&#039;un disc dur</small></li>
</ul></div>

L’acció de formatar un disc dur implica crear una estructura bàsica del disc dur que permetrà organitzar la informació de tal manera que el sistema operatiu pugui utilitzar la que hi deseu. També es crea una taula d’assignació de fitxers en què s’inclou informació sobre els directoris i els arxius. Hi ha diferents maneres de formatar, que depenen del sistema de fitxers que utilitzeu; així, hi ha tipus com ara FAT16, FAT32, NTFS, VFS i <em>swap</em> entre d’altres.
</p>

</div>

<h4><a id="sistemes_d_arxius" >Sistemes d&#039;arxius</a></h4>
<div class="level4">
<div class="iocimportant"><div class="ioccontent">
<p>
Un <strong>sistema d’arxius</strong> és una estructura que permet emmagatzemar i organitzar fitxers d’ordinador i les dades que contenen, per tal de facilitar-ne la localització i l’accés. Aquesta estructura es crea quan <em>formateu</em> la partició. 
</p>
</div></div>
<p>
Hi ha diferents sistemes d’arxius i, molts cops, un mateix sistema operatiu és capaç de reconèixer múltiples sistemes d’arxius. Els principals són: FAT16, FAT32, NTFS i EXT3-4:
</p>
<ul>
<li class="level1"><div class="li"> <strong>FAT16 (FAT de 16 bits)</strong></div>
</li>
</ul>

<p>
Aquest sistema d’arxius es basa en una taula d’assignació d’arxius o FAT, que farà d’índex i que, com a conseqüència de la fragmentació d’arxius, us ajudarà a localitzar-los.
</p>
<div class="iocimportant"><div class="ioccontent">
<p>
Windows 95 treballa amb el sistema d’arxius FAT, sigles que signifiquen <em>file allocation table</em>.
</p>
</div></div>
<p>
Les principals limitacions d’aquest sistema són els noms d’arxius curts que pot gestionar, fins a 2 <acronym title="Gigabyte">GB</acronym>, i l’elevada fragmentació. I, com a aspectes positius, cal esmentar la compatibilitat amb diferents sistemes operatius. 
</p>
<ul>
<li class="level1"><div class="li"> <strong>FAT32 (FAT de 32 bits)</strong></div>
</li>
</ul>

<p>
El sistema FAT32 permet treballar amb particions superiors a 2 <acronym title="Gigabyte">GB</acronym>. Una altra característica és que la mida de cada bloc és molt més petita, i això facilita que s’aprofiti millor l’espai. 
</p>
<div class="iocimportant"><div class="ioccontent">
<p>
Amb el sistema FAT32 s’instal·la normalment Windows 98/Windows ME. El sistema FAT32 es pot utilitzar en discos amb capacitat des de 512 <acronym title="Megabyte">MB</acronym> fins a 32 <acronym title="Gigabyte">GB</acronym>.
</p>
</div></div><ul>
<li class="level1"><div class="li"> <strong>NTFS</strong></div>
</li>
</ul>

<p>
Aquest sistema va ser dissenyat per Microsoft per a una sèrie de sistemes operatius Windows NT. Es tracta d’un sistema més segur i eficient que el sistema d’arxius FAT. S’hi han incorporat funcions de comprensió i xifratge de fitxers. NTFS es pot utilitzar en discos amb capacitat fins a 2 TB.
</p>
<div class="iocimportant"><div class="ioccontent">
<p>
NTFS és el sistema d’arxius que permet utilitzar totes les característiques de seguretat i protecció d’arxius del Windows NT. 
</p>
</div></div>
<p>

</p>
<ul>
<li class="level1"><div class="li"> <strong>EXT3-4</strong></div>
</li>
</ul>

<p>
El sistema d’arxius EXT3 és una versió millorada de l’EXT2, que proporciona una integritat superior de les dades si es produeix un tancament brusc del sistema, i EXT4 ha continuat afegint funcionalitats als seus predecessors. 
</p>
<div class="iocimportant"><div class="ioccontent">
<p>
Els EXT3 i 4 són utilitzats pels sistemes operatius Linux.
</p>
</div></div>
</div>

<h4><a id="particions" >Particions</a></h4>
<div class="level4">

<p>
Un disc dur ha de tenir, com a mínim, una partició. Les particions permeten dividir una unitat física, que és el disc dur, en diverses unitats lògiques. La partició pot contenir la totalitat de l’espai del disc dur o només una part. En conseqüència, d’un sol disc, n’aconseguim diversos.
</p>
<div class="ioctext"><div class="ioccontent"><p class="ioctitle">Quan s&#039;instal·la...</p>
<p>
…un sistema operatiu cal tenir en compte la creació de la partició, la instal·lació del sistema operatiu –el formatatge de la partició i còpia d’arxius– i l’activació de la partició.
</p>
</div></div><div class="iocimportant"><div class="ioccontent">
<p>
Les particions del disc dur milloren l’organització de les dades i permeten tenir més d’un sistema operatiu instal·lat en un mateix disc, sense desaprofitar-ne l’espai disponible.
</p>
</div></div>
<p>
Cada partició té el seu sistema de fitxers propi, és a dir, una manera pròpia d’organitzar i localitzar la informació. Per exemple, Windows 98 utilitza el sistema FAT32, i Windows 2003 Server utilitza particions NTFS.
</p>

<p>
A l’hora d’escollir el tipus i la mida de les particions, haureu de tenir en compte dos aspectes:
</p>
<ul>
<li class="level1"><div class="li"> L’espai de disc dur.</div>
</li>
<li class="level1"><div class="li"> Els sistemes operatius que hi vulgueu instal·lar.</div>
</li>
</ul>

<p>
Les particions es poden dividir en dos tipus: <strong>particions <em>primàries</em></strong> i <strong>particions <em>lògiques</em></strong>.
</p>
<div class="ioctext"><div class="ioccontent"><p class="ioctitle">Les particions esteses...</p>
<p>
…són particions primàries que es poden subdividir en múltiples particions lògiques per sobrepassar el límit de quatre particions d’un equip basat en l’estàndard IMB PC.
</p>
</div></div><ul>
<li class="level1"><div class="li"> Les <strong>particions primàries</strong> són les que us serviran per engegar un sistema operatiu.</div>
</li>
<li class="level1"><div class="li"> Les <strong>particions lògiques</strong> són les que creareu a partir d’una partició primària <em>estesa</em>. </div>
</li>
</ul>

<p>
Les <em>particions primàries</em> són el lloc on instal·lareu el sistema operatiu, i disposareu en total de fins a 4 particions primàries. Davant la necessitat de crear més particions, haureu de crear les <em>particions lògiques</em> a partir de l’ús d’una partició primària com si fos <em>estesa</em>. A partir d’aquí, hi podreu crear totes les particions lògiques que vulgueu. Si bé no serveixen per instal·lar-hi el sistema operatiu, us permeten, en canvi, desar-hi dades, com si es tractés d’una carpeta.
</p>

<p>
Pel que fa a la seva <strong>estructura lògica</strong>, totes les particions tenen un sector d’arrencada –el primer de la partició– amb informació relativa a la partició. Si la partició té instal·lat un sistema operatiu, aquest sector s’encarregarà d’engegar-lo. Si no hi hagués cap sistema operatiu instal·lat, quan s’intentés engegar donaria error.
</p>

<p>
La primera acció que fa l’ordinador quan s’inicia és la verificació del maquinari. A continuació, comprova quina és la unitat indicada en l’<strong>arrencada</strong>. Si engegueu des de la unitat C, es passa el control al <em>master boot</em>, que buscarà la partició activa en la taula de particions i cedirà el control al seu sector d’arrencada. El programa contingut en el sector d’arrencada de la partició activa arrencarà aleshores el sistema operatiu.
</p>
<div class="ioctext"><div class="ioccontent"><p class="ioctitle">Les particions...</p>
<p>
…se situen en el primer sector del disc dur. Sempre cal definir una partició activa, que és aquella amb què engegareu la màquina. Aquest programa d’inicialització s’anomena <em>master boot</em>.
</p>
</div></div>
<p>
Podeu trobar diferent programari que resulta útil a l’hora de <strong>gestionar</strong> amb comoditat les particions en el vostre disc dur. Alguns exemples d’aquests programes són el Partition Magic, el BootIt Next Generation i el Paragon Partition Manager, entre d’altres. 
</p>

<p>
Les funcions principals d’aquests programes són:
</p>
<ul>
<li class="level1"><div class="li"> Crear i esborrar particions.</div>
</li>
<li class="level1"><div class="li"> Formatar.</div>
</li>
<li class="level1"><div class="li"> Arrencar el sistema operatiu des de qualsevol partició.</div>
</li>
<li class="level1"><div class="li"> Canviar la mida de les particions sense destruir-ne les dades.</div>
</li>
<li class="level1"><div class="li"> Crear imatges de les particions.</div>
</li>
</ul>
<div class="iocreference"><div class="ioccontent">
<p>
Consulteu l’apartat “Preinstal·lació de programari i imatges de disc” per conèixer altres tipus d’eines d’administració del sistema.
</p>
</div></div>
</div>

<h3><a id="requisits_de_maquinari" >Requisits de maquinari</a></h3>
<div class="level3">

<p>
Cada sistema operatiu presenta una sèrie de requisits a l’hora d’instal·lar-lo en un ordinador. Aquests requisits tenen a veure amb el següent:
</p>
<div class="ioctext"><div class="ioccontent"><p class="ioctitle">Sempre que...</p>
<p>
…instal·leu un sistema operatiu, heu de conèixer els requisits mínims que ha de complir la vostra màquina. Els podeu esbrinar als webs oficials de cada programari.
</p>
</div></div><ul>
<li class="level1"><div class="li"> El tipus de microprocessador</div>
</li>
<li class="level1"><div class="li"> La memòria RAM</div>
</li>
<li class="level1"><div class="li"> La mida del disc dur</div>
</li>
</ul>

<p>
L’evolució dels sistemes operatius comporta un augment considerable dels requisits, sobretot a causa de l’augment de les prestacions gràfiques.
</p>

<p>
És aconsellable dotar la màquina d’un nombre de recursos superior al que, en principi, requereix la instal·lació del sistema operatiu. D’aquesta manera, us assegureu que el sistema no s’alentirà i funcionarà correctament.
</p>

</div>

<h2><a id="actualitzacio_de_sistemes_operatius" >Actualització de sistemes operatius</a></h2>
<div class="level2">

<p>
Atès que el <strong>sistema operatiu</strong> és el programari bàsic encarregat del funcionament de l’ordinador, els problemes de seguretat amb què es trobi –com ara virus o altres programes malignes– són vitals per a la utilització del sistema i la seguretat de les dades. El fet de treballar, com més va més, amb Internet, també agreuja la vulnerabilitat.
</p>
<div class="iocnote"><div class="ioccontent">
<p>
Les actualitzacions dels sistemes Windows s’ofereixen en forma de <em>pedaç</em> de seguretat. En sistemes GNU/Linux també es disposa d’actualitzacions del programari base.
</p>
</div></div><div class="iocimportant"><div class="ioccontent">
<p>
Al llarg del <strong>cicle de vida</strong> d’un sistema operatiu es van trobant <strong>vulnerabilitats</strong> importants que no s’havien tingut en compte, i els fabricants mateixos de programari posen a disposició dels usuaris <strong>actualitzacions</strong> per tal de compensar les deficiències.
</p>
</div></div>
<p>
Pel que fa als tipus d’actualitzacions, n’hi ha diferents nivells. Així, per exemple, el sistema Windows XP pot utilitzar diversos tipus d’actualitzacions:
</p>
<ul>
<li class="level1"><div class="li"> <strong>Alta prioritat</strong>. Són les actualitzacions crítiques, les de seguretat, els <em>service packs</em> i els paquets acumulatius de revisions.</div>
</li>
<li class="level1"><div class="li"> <strong>Programari</strong> (opcional). Són les revisions no crítiques per a aplicacions com el Windows Media i el visor de Windows Journal.</div>
</li>
<li class="level1"><div class="li"> <strong>Maquinari</strong> (opcional). Són les revisions per a controladors i altres dispositius de maquinari, com ara targetes de so, impressores, etc.</div>
</li>
</ul>
<div class="iocreference"><div class="ioccontent">
<p>
Consulteu a la secció “Adreces d’interès” del web del mòdul, el Centre de Descàrregues de Microsoft, que conté actualitzacions i pedaços de seguretat que es poden baixar.
</p>
</div></div>
</div>

<h3><a id="windows_update" >Windows Update</a></h3>
<div class="level3">

<p>
El lloc web de Windows Update permet comprovar si es tenen instal·lades les actualitzacions crítiques (<span class="figref"><a href="#Figure1"><span>figura</span></a></span>). En el cas que no hi estiguin instal·lades, us suggereix que les baixeu i les instal·leu posteriorment. Un cop fet aquest procés prioritari, podreu comprovar quines són les actualitzacions que encara queden pendents de baixar.
</p>

<p>
D’entrada apareix l’opció de fer la instal·lació ràpida o bé la personalitzada. La primera opció és la més senzilla, i ens permet fer actualitzacions d’alta prioritat fent un sol clic. El segon cas –la personalitzada– ens permet instal·lar tant les actualitzacions més importants com també les opcionals, tot seleccionant-les una per una.
</p>
<div class="ioctext"><div class="ioccontent"><p class="ioctitle">En tot moment...</p>
<p>
…podeu visitar Windows Update per conèixer el vostre historial. Amb aquesta opció, podreu veure quines actualitzacions ja s’han aplicat, en quines dates i quin ha estat el resultat.
</p>
</div></div><div class="iocnote"><div class="ioccontent">
<p>
En el procés de reinstal·lació del sistema operatiu és important tornar a instal·lar les actualitzacions. Normalment aquest procés requereix reiniciar diverses vegades la màquina.
</p>
</div></div><div class="iocimportant"><div class="ioccontent">
<p>
En les versions Windows Vista i Windows 7, el Windows Update es troba inclòs en el <em>tauler de control</em>. Per tal de buscar les actualitzacions, cal que accediu a <em>Inicia –&gt; Tots els programes –&gt; Windows Update</em>.
</p>
</div></div><div class="iocfigure"><a name="Figure1"></a><figure>
<figcaption><span class="figuretitle">Figura</span>

Windows Updates és l’apartat on es pot revisar l’historial de les actualitzacions

</figcaption><img src="../media/esi_c2_ud3_im3.png" alt="" /></figure>
</div>
</div>

<h4><a id="configuracio_d_actualitzacions_automatiques" >Configuració d&#039;actualitzacions automàtiques</a></h4>
<div class="level4">

<p>
Una vegada heu utilitzat Windows Update per actualitzar el sistema operatiu, disposeu de l’eina <em>servei d’actualitzacions automàtiques</em> per mantenir-lo al dia. La configuració, la fareu des d’<em>Inicia –&gt; Configuració –&gt; Tauler de Control –&gt; Actualitzacions automàtiques</em>. En Windows Vista i Windows 7, l’eina es troba integrada amb l’aplicació <em>Windows Update</em> del Tauler de Control.
</p>
<div class="iocimportant"><div class="ioccontent">
<p>
La diferència entre les actualitzacions automàtiques i l’aplicació web del <strong>Windows Update</strong> és que, en el primer cas, només ofereix actualitzacions d’alta prioritat.
</p>
</div></div>
<p>
En aquesta pantalla, haureu de triar una de les opcions disponibles:
</p>
<ul>
<li class="level1"><div class="li"> <strong>Automàtic</strong> (recomanat). En aquest cas, es configura un dia i una hora per carregar i instal·lar les actualitzacions (<span class="figref"><a href="#Figure2"><span>figura</span></a></span>). Recordeu que són les actualitzacions crítiques. En acabat, us podeu despreocupar totalment de les actualitzacions, ja que el sistema mateix busca les noves actualitzacions. És recomanable configurar aquesta opció perquè s’activi cada dia.</div>
</li>
<li class="level1"><div class="li"> <strong>Descarregar automàticament</strong>. Ens demana que escollim el moment de la instal·lació.</div>
</li>
<li class="level1"><div class="li"> <strong>Notificació</strong>. Aquesta opció ens avisarà quan hi hagi noves actualitzacions, i ens permetrà seleccionar les que volem baixar i instal·lar.</div>
</li>
</ul>

<p>
En connectar-vos a Internet, el sistema operatiu envia informació al lloc web Windows Update, el qual detecta si ens falta algun tipus d’actualització. En cas que hi hagi algun error mentre es procedeix a baixar, un cop que es reprèn  la connexió, el procés continua a partir del punt en què la baixada havia quedat interrompuda, i es fa en segon pla per no interferir amb altres baixades.
</p>

<p>
Una vegada feta la baixada, cal iniciar el procés d’instal·lació, tenint en compte que si heu escollit l’opció automàtica, les noves actualitzacions s’instal·laran el dia i l’hora que hàgiu escollit. En cas d’haver programat el procés per a una data i una hora determinades i en aquell precís moment l’ordinador estigués apagat, la instal·lació es farà quan es torni a iniciar l’ordinador.
</p>
<div class="iocnote"><div class="ioccontent">
<p>
Els processos d’actualització són molt similars en versions més actualitzades com Windows Vista o Windows 7.
</p>
</div></div><div class="iocfigure"><a name="Figure2"></a><figure>
<figcaption><span class="figuretitle">Figura</span>

Actualitzacions automàtiques

</figcaption><img src="../media/esi_c2_ud3_im4.png" alt="" /></figure>
</div>
</div>

<h4><a id="service_pack" >Service Pack</a></h4>
<div class="level4">

<p>
Cada cert temps, Microsoft llança una sèrie de <em>service packs</em>. En el cas de Windows XP han aparegut fins a tres <em>service packs</em>, mentre que en el cas de Windows Vista s’en poden trobar dos. Els sistemes operatius Windows Server també utilitzen aquest tipus de paquet d’actualització.
</p>
<div class="iocnote"><div class="ioccontent">
<p>
Normalment, cada mes, s’ofereixen noves actualitzacions a Windows Update.
</p>
</div></div>
<p>
Les <strong>actualitzacions per a Windows XP</strong> són les següents:
</p>
<ul>
<li class="level1"><div class="li"> <strong>Service Pack 1 (SP1)</strong>. Va aparèixer l’any 2002 i va introduir la novetat que permetia, de manera més visible, utilitzar l’opció <em>Configurar accés i programes predeterminats</em>. També va afegir el suport per a USB 2.0 i LBA.</div>
</li>
<li class="level2"><div class="li"> <strong>Service Pack 2 (SP2)</strong>. El 2004 es va alliberar aquest SP2, que –a més d’incloure l’SP1– està especialitzat a donar més seguretat al sistema operatiu. Les novetats que presenta són una nova interfície de tallafocs, la millora del suport WIFI i Bluetooth.</div>
</li>
<li class="level2"><div class="li"> <strong>Service Pack 3 (SP3)</strong>. Adreçat a fabricants d’ordinadors i al públic en general, va ser alliberat el 2008. Inclou millores per al sistema Windows XP i algunes característiques aparegudes en principi per al sistema operatiu Windows Vista, com noves polítiques de seguretat per a xarxa, eines de xifratge i la capacitat –adreçada a fabricants– de fer instal·lacions automatitzades (OEM) sense número de sèrie.</div>
</li>
</ul>

<p>
Les <strong>actualitzacions per a Windows Vista</strong> són les següents:
</p>
<ul>
<li class="level1"><div class="li"> <strong>Service Pack 1 (SP1)</strong>.  Apareix a principis de l’any 2008 juntament amb el llançament de Windows Server 2008, tot emfasitzant el fet que els dos sistemes utilitzarien el mateix nucli des d’aquesta versió. Introdueix millores en el rendiment del sistema i la detecció de maquinari, i també estàndards, com ara el sistema de fitxers exFAT, IPv6 en xarxes virtuals privades i l’arrencada per mitjà d’EFI en lloc de BIOS, entre altres. </div>
</li>
<li class="level2"><div class="li"> <strong>Service Pack 2 (SP2)</strong>. Fou posat a l’abast dels fabricants l’abril de 2009 i quatre setmanes després al públic en general. L’SP2 no és acumulatiu, sinó que cal instal·lar primer l’SP1. A més d’algunes correccions al sistema i actualitzacions de seguretat actualitza la cerca del sistema a Windows Search 4.0, afegeix suport per a Bluetooth 2.1 i enregistrament de discos BluRay, a més d’altres millores en el suport de maquinari. </div>
</li>
</ul>
<div class="iocnote"><div class="ioccontent">
<p>
Windows Vista i Windows Server 2008 utilitzen el mateix <em>service pack</em> a l’hora d’actualitzar-se.
</p>
</div></div>
</div>

<h3><a id="proces_d_arrencada_de_sistema_operatiu" >Procés d&#039;arrencada de sistema operatiu</a></h3>
<div class="level3">

<p>
Quan es dóna el cas que, per raons diverses, un usuari necessita instal·lar més d’un sistema operatiu en un PC, cal tenir una manera eficient d’engegar cada un dels sistemes.
</p>

<p>
En engegar l’ordinador, el BIOS (<em>basic input output system</em>) inicia el procés de verificació per comprovar que tot –la pantalla, el teclat, la memòria RAM, els perifèrics, etc.– funciona correctament. A continuació, es traspassa el control del sistema al carregador d’arrencada, també anomenat <em>bootstrap loader</em>, que s’encarrega de buscar el sector d’arrencada, que es troba al primer sector del disc dur (encara que, també, pot estar en un disquet, CD, etc.), i de carregar-lo en memòria. En el cas del disc dur, ocuparia els primers 512 bytes. Aquest sector també s’anomena <em>MBR</em> (<em>master boot record</em>) i conté la taula de particions, una taula en la qual s’especifiquen les particions,  i, a més, un petit programa anomenat <em>IPL</em> (gestor d’arrencada), que és l’encarregat d’arrencar una partició.
</p>
<div class="iocnote"><div class="ioccontent">
<p>
Recordeu que, sense la taula de particions, el disc dur no es podria utilitzar.
</p>
</div></div><div class="ioctext"><div class="ioccontent"><p class="ioctitle">El sector d&#039;arrencada</p>
<p>
Cada partició primària conté un sector d’arrencada situat al principi de cada partició, a excepció de les particions esteses. Ocupa un total de 512 bytes d’espai i permet desar-hi codi, que pot ser executat pel sistema operatiu que resideix en la partició.
</p>
</div></div><div class="iocimportant"><div class="ioccontent">
<p>
La <strong>taula de particions</strong> és una estructura de dades que defineix la manera com un disc dur pot estar dividit (recordeu que pot tenir fins a 4 entrades). En aquesta taula s’especifiquen les particions del disc a partir dels camps següents: indicador d’arrencada, inici de partició, indicador del sistema operatiu i final de partició.
</p>
</div></div><div class="iocreference"><div class="ioccontent">
<p>
Als annexos del material web trobareu detallat el procés de particionament mitjançant el programa Partition Magic.
</p>
</div></div>
<p>
El carregador d’arrencada llegeix la taula de particions i verifica quina és la partició activa. A continuació, es carrega el sector d’arrencada de cada partició.
</p>
<div class="iocfigure"><a name="figura3"></a><figure>
<figcaption><span class="figuretitle">Figura</span>

Estructura de la gestió d’arrencada en un disc dur

</figcaption><img src="../media/esi_c2_ud3_im5.png" alt="" /></figure>
<div class="footfigure"></div></div>
</div>

<h4><a id="gestors_d_arrencada" >Gestors d&#039;arrencada</a></h4>
<div class="level4">

<p>
En cas que tinguéssim més d’un sistema operatiu, si voleu canviar l’ordre d’arrencada, heu de canviar la partició activa (una opció poc encertada). Per evitar aquest procés, hi ha els gestors d’arrencada, que ens ofereixen l’opció d’escollir un sistema operatiu a partir d’un menú. Normalment, tenen seleccionat un sistema operatiu predeterminat i un comptador de temps. Si, passat un temps establert, no s’escull cap opció, el sistema predeterminat es carrega automàticament.
</p>
<div class="iocnote"><div class="ioccontent">
<p>
Una vegada iniciat un sistema operatiu, si voleu fer-hi un canvi, heu de reiniciar la màquina.
</p>
</div></div><div class="iocimportant"><div class="ioccontent">
<p>
El gestor d’arrencada permet mantenir diversos sistemes operatius en un ordinador i alternar el procés d’arrencada: l’usuari escull aquest procés per mitjà d’un menú que apareix a la pantalla. 
</p>
</div></div>
<p>
Una condició cabdal que cal tenir en compte és que el gestor d’arrencada escollit ha de ser adequat als sistemes operatius que ha de gestionar. Malgrat que els gestors d’arrencada tenen les mateixes funcions, n’hi ha de diferents menes:
</p>
<ul>
<li class="level1"><div class="li"> <strong>Gestors d’arrencada que s’instal·len obligatòriament en el MBR</strong></div>
</li>
</ul>

<p>
Aquest tipus de gestors instal·len en primer lloc els arxius propis del programa en una partició del disc dur, mentre que el gestor s’instal·la en el MBR. Dins d’aquest grup de programari, trobareu el gestor BootMagic.
</p>
<ul>
<li class="level1"><div class="li"> <strong>Gestor d’arrencada Windows</strong></div>
</li>
</ul>
<div class="iocnote"><div class="ioccontent">
<p>
Convé crear disquets d’inici per recuperar el gestor quan el MBR s’ha esborrat.
</p>
</div></div>
<p>
A l’hora d’instal·lar un sistema operatiu Windows es generen una sèrie d’arxius: <strong>ntldr</strong>, <strong>ntdetect.com</strong> i <strong>boot.ini</strong> (aquest darrer és l’arxiu del selector d’arrencada). 
</p>
<div class="ioctext"><div class="ioccontent"><p class="ioctitle">A l&#039;hora d&#039;instal·lar...</p>
<p>
…el carregador d’arrencada en una determinada partició, cal tenir present que, si penseu instal·lar altres sistemes operatius, per carregar-los prèviament s’haurà d’arrencar des de la partició d’arrencada i seleccionar després el sistema operatiu.
</p>
</div></div>
<p>
En fer la instal·lació de Windows 2000 o XP, es crea un arxiu <strong>boot.ini</strong> en la partició activa. El programa NTLDR (gestor d’arrencada) llegeix l’arxiu <strong>boot.ini</strong>. Si hi ha més d’un sistema operatiu, us permetrà seleccionar-ne un. En cas de no triar cap opció, es carrega, de manera predeterminada, l’últim que es va instal·lar. El fitxer <em>boot.ini</em>, que les darreres versions de Windows –Windows Vista i Windows 7– ja no utilitzen,  és un arxiu que consta de dues parts: <em>boot.loader</em> i  <em>operating system</em>
</p>
<ul>
<li class="level1"><div class="li"> <strong>Gestor d’arrencada des de Linux: GRUB</strong></div>
</li>
</ul>

<p>
Aquest gestor d’arrencada es pot instal·lar en diferents llocs:
</p>
<div class="iocnote"><div class="ioccontent">
<p>
El gestor d’arrencada de Windows Vista i Windows 7, <strong>Windows Boot Manager</strong>,  utilitza la base de dades d’arrencada anomenada <strong>BCD</strong> (<em>boot configuration data</em>).
</p>
</div></div><ul>
<li class="level1"><div class="li"> al sector d’arrencada d’un disquet (/dev/fd0)</div>
</li>
<li class="level2"><div class="li"> al sector d’arrencada d’una partició de Linux</div>
</li>
<li class="level2"><div class="li"> al <em>master boot record</em> del primer disc dur</div>
</li>
<li class="level2"><div class="li"> al sector d’arrencada d’un llapis USB</div>
</li>
</ul>
<div class="ioctextl"><div class="ioccontent"><p class="ioctitle">Aspectes de la instal·lació de Windows i Linux en una mateixa màquina</p>
<p>
El millor, quan es vol instal·lar Windows i Linux en una mateixa màquina, és instal·lar primer Windows i deixar Linux per al final. És aconsellable utilitzar GRUB com a gestor d’arrencada; tot i que actualment (amb el Windows Boot Manager) també és possible utilitzar el gestor d’arrencada de Windows. 
</p>

<p>
Si teniu un sistema operatiu com Windows XP instal·lat, en fer la instal·lació del GRUB al MBR, cal impedir que Windows XP arrenqui, i en cas que ja tingueu instal·lat Linux i instal·leu un sistema operatiu Windows <em>a posteriori</em>, correu el risc d’eliminar el GRUB del MBR.
</p>
</div></div><div class="iocimportant"><div class="ioccontent">
<p>
En cas de tenir només Linux, l’opció més correcta és instal·lar el GRUB al MBR. La configuració del GRUB es fa en <strong>/boot/grub/menu.lst</strong>; però, en comptes d’editar-lo manualment, hi ha una sèrie d’interfícies que faciliten aquesta feina a l’usuari. La majoria de distribucions proporcionen un assistent durant la instal·lació.
</p>
</div></div><div class="iocnote"><div class="ioccontent">
<p>
LILO és un altre gestor d’arrencada similar al GRUB però ja molt poc utilitzat.
</p>
</div></div>
</div>

<h2><a id="instal_lacio_de_programari_d_aplicacio" >Instal·lació de programari d&#039;aplicació</a></h2>
<div class="level2">

<p>
Encara que hi ha una tendència actual a accedir a les aplicacions per mitjà d’Internet, de manera que només calgui un navegador web, en la majoria dels casos els programes i les dades continuen residint en el mateix ordinador en què es treballa, raó per la que sovint resulta necessari instal·lar programes a l’ordinador.
</p>
<div class="ioctext"><div class="ioccontent"><p class="ioctitle">Si per qualsevol motiu...</p>
<p>
…ja no cal tornar a utilitzar més un programa, Windows permet també desinstal·lar programes des de l’aplicació Afegir-Treure programes del Tauler de Control (“Programes i característiques”, a partir de Windows Vista). 
</p>
</div></div><div class="iocimportant"><div class="ioccontent">
<p>
Instal·lar un programa és fer els passos necessaris perquè el programa estigui disponible de manera permanent a l’ordinador. 
</p>
</div></div>
<p>
De vegades, per poder instal·lar un programa és necessari instal·lar prèviament altres programes, les “biblioteques”. El primer pas consisteix a aconseguir els instal·ladors i les biblioteques necessàries, cosa que es pot fer per mitjà d’Internet o per mitjans de tipus portàtil com ara el CD o el DVD.
</p>
<div class="ioctextl"><div class="ioccontent"><p class="ioctitle">El cas de Windows</p>
<p>
Windows és un sistema operatiu de propietat (és a dir, no lliure) que inclou algunes aplicacions de propòsit general (Internet Explorer, WordPad, Paint, Media Player, etc.), però la immensa majoria d’aplicacions han estat instal·lades <em>a posteriori</em>. 
En la majoria dels casos, aquests passos es fan automàticament mitjançant instal·ladors que, normalment, s’anomenen <strong>setup.exe</strong>.
</p>
</div></div><div class="ioctext"><div class="ioccontent"><p class="ioctitle">Wine...</p>
<p>
…és una aplicació informàtica de codi obert, l’objectiu de la qual és permetre que els programes escrits per al sistema Windows puguin funcionar en sistemes de tipus UNIX.
</p>
</div></div><div class="ioctextl"><div class="ioccontent"><p class="ioctitle">El cas de GNULinux*</p>
<p>
En sistemes GNU/Linux amb entorn gràfic la instal·lació i desinstal·lació de programari es troba centralitzada en els gestors de paquets, com <strong>Synaptic</strong> en Debian i derivats.
</p>
</div></div>
<p>
En funció de la llicència d’ús que els acompanyi, hi ha dues classes de programari que es poden instal·lar en un equip: el <em>programari comercial</em> i el <em>programari de codi obert</em>.
</p>

<p>
El <strong>programari comercial</strong> està subjecte a una llicència comercial, segons la qual cal pagar per utilitzar el programari que, a més, no es pot modificar sense el permís del fabricant.
</p>

<p>
El <strong>programari de codi obert</strong> o <em>lliure</em> es caracteritza perquè el codi font i altres drets es troben sota una llicència que permet a l’usuari final utilitzar, canviar i modificar el programari, i també distribuir el resultats de les seves modificacions. El programari lliure sovint es desenvolupa de manera pública i col·laborativa, gràcies a les facilitats de comunicació que ofereix Internet. 
</p>

</div>

<h3><a id="programari_de_seguretat" >Programari de seguretat</a></h3>
<div class="level3">

<p>
Depenent de la importància de les dades que conté un equip, o dels serveis que estigui donant als usuaris (si és un servidor web, de fitxers o altres) és important que la informació continguda tingui mecanismes que n’evitin la pèrdua.
</p>

<p>
Aquestes eines tenen un caràcter preventiu en el millor dels casos, ja que quan es vol recuperar informació després d’haver-la perdut, és possible que es pugui fer parcialment, però el més habitual és que part de les dades s’hagi perdut sense remei.
</p>

<p>
Les eines preventives a l’hora de salvaguardar la informació es poden classificar en:
</p>
<ul>
<li class="level1"><div class="li"> Eines contra el programari maliciós (antivirus, espies)</div>
</li>
<li class="level1"><div class="li"> Eines de còpia de seguretat</div>
</li>
<li class="level1"><div class="li"> Eines de tallafoc (<em>firewall</em>).</div>
</li>
</ul>

</div>

<h4><a id="eines_de_neteja_de_programari_malicios" >Eines de neteja de programari maliciós</a></h4>
<div class="level4">
<div class="iocimportant"><div class="ioccontent">
<p>
Un <strong>virus</strong> és un programa fet intencionadament per un programador, que es basa en la capacitat de copiar-se ell mateix i actua quan s’executa o quan es donen una sèrie de condicions.  El seu objectiu és produir, en el nostre equip, efectes nocius. Una vegada el virus s’ha introduït en l’ordinador, es col·loca en llocs en què es pot executar sense el coneixement previ de l’usuari.
</p>
</div></div><div class="ioctext"><div class="ioccontent"><p class="ioctitle">Forats de seguretat</p>
<p>
Els virus són programes que s’introdueixen en el nostre sistema de diverses maneres. Els sistemes antics tenen forats de seguretat que els fan més vulnerables a aquests atacs, per la qual cosa cal mantenir actualitzat tant l’antivirus com el sistema operatiu.
</p>
</div></div>
<p>
Cada dia es descobreixen nous virus i les empreses distribuïdores de programari antivirus ofereixen a l’usuari actualitzacions per defensar-se dels últims virus apareguts. Per aquesta raó cal actualitzar l’antivirus de manera habitual.  
</p>

<p>
Els virus poden causar <strong>danys en el sistema</strong>, tant en el programari com en el maquinari. En el primer cas, els virus provoquen la modificació de programes perquè deixin de funcionar, la modificació de les dades, la supressió de programes i l’alentiment del sistema. Si el virus ataca el maquinari, pot arribar a esborrar el BIOS.
</p>

<p>
Els principals <strong>mitjans de propagació </strong> dels virus són:
</p>
<ul>
<li class="level1"><div class="li"> <strong>Internet</strong>, perquè les possibilitats que ofereix d’obtenir informació, enviar, rebre i  baixar fitxers… són també altres tantes possibilitats perquè els virus entrin al nostre equip.</div>
</li>
<li class="level1"><div class="li"> Les <strong>unitats d’emmagatzematge</strong>, perquè en aquestes unitats hi pot haver informació desada que és utilitzada d’un equip a un altre.</div>
</li>
<li class="level1"><div class="li"> Les <strong>xarxes d’ordinadors</strong>, perquè en haver-hi comunicació entre diferents ordinadors, es facilita l’intercanvi d’informació entre els equips. Si alguna part d’aquesta informació està infectada i s’envia, el receptor també s’infecta.</div>
</li>
</ul>

<p>
Els principals <strong>símptomes </strong> que adverteixen de la possible presència de virus són:
</p>
<ul>
<li class="level1"><div class="li"> Canvi de data o hora dels arxius</div>
</li>
<li class="level1"><div class="li"> Alentiment del sistema</div>
</li>
<li class="level1"><div class="li"> Missatges d’error no habituals</div>
</li>
<li class="level1"><div class="li"> Canvis en la longitud dels programes</div>
</li>
<li class="level1"><div class="li"> Error en l’arrencada l’equip</div>
</li>
<li class="level1"><div class="li"> Canvi d’aspecte de la pantalla: missatges inesperats, canvis d’icones a l’escriptori.</div>
</li>
</ul>

<p>
Els virus tenen una sèrie d’<strong>ubicacions </strong> des de les quals esperen el moment d’infectar el sistema. Aquestes ubicacions són: 
</p>
<ul>
<li class="level1"><div class="li"> La <strong>memòria principal</strong>. Els virus es col·loquen en la memòria principal i esperen que s’executi algun programa. Aquests virus s’anomenen <em>virus residents</em>.</div>
</li>
<li class="level1"><div class="li"> El <strong>sector d’arrencada</strong>. Tant en el disc dur com en els disquets, hi ha el sector d’arrencada, que desa la informació del format del disc i de les dades emmagatzemades. Algunes vegades, aquesta secció conté un programa que permet arrencar l’ordinador.</div>
</li>
<li class="level1"><div class="li"> Els <strong>documents amb macros</strong>. Es tracta de documents de les aplicacions que tenen algun tipus de llenguatge de macros. Aquestes macros poden formar part del document (text, full de càlcul o bases de dades).</div>
</li>
</ul>

<p>
Es pot fer una <strong>classificació </strong> d’aquest tipus de programari maligne en funció del mitjà i de les tècniques que utilitza. Així els principals tipus de virus són:
</p>
<ul>
<li class="level1"><div class="li"> Els <strong>virus residents</strong>. Aquests virus es localitzen en zones de la memòria RAM. Esperen que s’executi un fitxer per tal d’infectar-lo.</div>
</li>
<li class="level1"><div class="li"> Els <strong>virus de sobreescriptura</strong>. Aquests virus, quan infecten un arxiu, no hi respecten la informació que pugui contenir, i es pot perdre totalment.</div>
</li>
<li class="level1"><div class="li"> Els <strong>virus d’acció directa</strong>. En aquest cas, l’objectiu del virus és replicar-se, és a dir, crear còpies d’ell mateix i propagar-se als fitxers o carpetes.</div>
</li>
<li class="level1"><div class="li"> Els <strong>virus de boot</strong>. La finalitat d’aquests virus és infectar les unitats de disc: ja sigui disc dur o disquets que tenen una secció anomenada <em>sector d’arrencada</em>.</div>
</li>
<li class="level1"><div class="li"> <strong>Virus d’enllaç o de directori.</strong> Quan es treballa amb un arxiu, el sistema operatiu coneix on ha d’anar a buscar la informació, ja que a cada arxiu se li assigna una adreça. Els virus modifiquen aquestes adreces de manera que l’ordinador és incapaç de localitzar el fitxer perquè l’adreça és incorrecta.</div>
</li>
</ul>

<p>
Els <strong>antivirus</strong> són un tipus de programari que permet analitzar la memòria, les unitats de disc i altres elements de l’ordinador a la recerca de virus. En cas de trobar virus, de manera automàtica o manual, el programari antivirus produirà una finestra d’alerta que notificarà que ha trobat un virus, i preguntarà a l’usuari si vol netejar l’arxiu. En altres ocasions, s’esborrarà l’arxiu sense avisar.
</p>
<div class="ioctext"><div class="ioccontent"><p class="ioctitle">Cadena sospitosa</p>
<p>
Quan es troba una cadena sospitosa de pertànyer a un virus, però no està classificada com a tal, es continuarà rastrejant en el sistema la presència de cadenes iguals, ja que una de les missions dels virus és reproduir-se en diferents parts del disc dur.
</p>
</div></div><div class="iocimportant"><div class="ioccontent">
<p>
Entre d’altres sistemes, els antivirus utilitzen el <strong>mètode heurístic</strong>, que consisteix a buscar, en el sistema, cadenes de codi que siguin similars als virus. Si reconeix aquestes cadenes, n’informa i sol·licita permís per eliminar-les o, a vegades, les esborra de manera automàtica.
</p>
</div></div>
<p>
En el mercat, hi ha un gran nombre de <strong>distribuïdors d’antivirus</strong>. Gairebé tots els fabricants ofereixen una versió de prova que es pot baixar, com per exemple: McAffee, Panda Software, Symantec, Trend Micro i AVG, entre d’altres. A la <span class="tabref"><a href="#Table2"><span>taula</span></a></span> podeu veure alguns exemples de programes antivirus i antiespies en els entorns Windows i Linux.
</p>
<div class="ioctable ">
<div class="titletable"><a name="Table2"><span>Taula: </span></a>Aplicacions antivirus i antiespies</div>
<div class="table"><table class="inline">
	<tr class="row0">
		<th class="col0"> Windows </th><th class="col1"> Linux </th>
	</tr>
	<tr class="row1">
		<td class="col0"> Windows Security Essentials </td><td class="col1"> ClamAV </td>
	</tr>
	<tr class="row2">
		<td class="col0"> Norton/McAfee Antivirus </td><td class="col1"> AVG Antivirus </td>
	</tr>
	<tr class="row3">
		<td class="col0"> Windows Defender, ClamWin, AVG, AntiVir </td><td class="col1"> Avast Home <br/>
for Linux </td>
	</tr>
</table></div>
</div>
<p>
Els <strong>espies</strong> són aplicacions que s’instal·len als ordinadors, algunes vegades amb el coneixement dels usuaris i, d’altres, sense el seu consentiment. Aquests programes es dediquen a recopilar informació del sistema per enviar-la després per mitjà d’Internet normalment a empreses de publicitat.
</p>
<div class="ioctext"><div class="ioccontent"><p class="ioctitle">En cas...</p>
<p>
…de detectar programari espia, si el voleu eliminar, heu de saber que probablement el programa que l’acompanyava deixarà de funcionar, mentre que si desinstal·leu aquesta aplicació, probablement l’espia continuarà funcionant.
</p>
</div></div>
<p>
Hi ha una sèrie de senyals que permeten la <strong>detecció de programari espia</strong>:
</p>
<ul>
<li class="level1"><div class="li"> Les pàgines d’inici i de cerca del navegador canvien.</div>
</li>
<li class="level1"><div class="li"> S’obren finestres emergents, fins i tot sense estar connectats a la xarxa.</div>
</li>
<li class="level1"><div class="li"> La navegació per la xarxa és com més va més lenta.</div>
</li>
<li class="level1"><div class="li"> Apareixen botons a la barra d’eines del navegador, que no es poden treure.</div>
</li>
</ul>

<p>
L’entrada d’aquest tipus de programari es pot produir durant la visita a llocs web determinats que impliquen l’ús d’Active, de JavaScript o de galetes, que acompanyen algun virus o troià; o poden arribar amb la baixada de programes gratuïts en què, un cop acceptades les condicions d’ús (normalment en idioma anglès), accepteu la instal·lació de programari espia.
</p>
<div class="iocnote"><div class="ioccontent">
<p>
La baixada dels espies té lloc pel fons perquè l’usuari no se n’adoni.
</p>
</div></div><div class="iocimportant"><div class="ioccontent">
<p>
La funció del <strong>programari espia</strong> és <strong>recopilar informació</strong> que anirà a parar als servidors. Després, alguns proveïdors oferiran els seus productes per mitjà del correu. Aquest procés produeix un alentiment en la velocitat del sistema, ja que utilitza força recursos. També pot provocar bloquejos i pèrdues de connexió a Internet. 
</p>
</div></div>
<p>
Atesa la seva varietat, els programes espia es poden classificar principalment en els tipus següents:
</p>
<ul>
<li class="level1"><div class="li"> <strong>Keylogger</strong>. Són programes que permeten monitorar el que l’usuari ha teclejat, tant noms d’usuaris com contrasenyes, codis secrets, números de targetes de crèdit, comptes de banc, etc.</div>
</li>
<li class="level1"><div class="li"> <strong>Dialer</strong>. Són connexions telefòniques a números d’alt cost, sense que l’usuari se n’assabenti. Apareixen emmascarades com una connexió gratuïta a determinats tipus de pàgines web: eròtiques, jocs, etc.</div>
</li>
<li class="level1"><div class="li"> <strong>Hijacker</strong>. Són un tipus de rutines que permeten canviar les pàgines d’inici del navegador, de cerca… de manera diferent al que vol l’usuari.</div>
</li>
<li class="level1"><div class="li"> <strong>Tracking cookies</strong>. Són programes de text que permeten identificar visites reiterades a una mateixa pàgina web, amb la finalitat d’enviar publicitat de manera personalitzada.</div>
</li>
<li class="level1"><div class="li"> <strong>Adware</strong>. És un programari que fa aparèixer publicitat mentre esteu utilitzant l’ordinador.</div>
</li>
<li class="level1"><div class="li"> <strong>BHO</strong>. Els <em>browser helper object</em> o “assistents del navegador” són connectors dels navegadors. Se solen carregar en clicar sobre un enllaç determinat, i s’executen cada vegada que s’obre el navegador. Poden estar visibles com a barres d’eines del navegador, o romandre ocults alhora que fan una sèrie d’operacions sense coneixement de l’usuari.</div>
</li>
<li class="level1"><div class="li"> <strong>WebHancer</strong>. És un programari que recull informació dels hàbits de l’usuari en les visites a Internet, com el temps de connexió, etc.</div>
</li>
<li class="level1"><div class="li"> <strong>HotBar</strong>. És un programa que recull informació sobre les pàgines web visitades i la informació sol·licitada als cercadors.</div>
</li>
</ul>
<div class="iocimportant"><div class="ioccontent">
<p>
La <strong>funció del programari antiespia</strong> consisteix a revisar el sistema, i en cas de detectar programes espies, eliminar-los d’una manera similar a com s’eliminen els virus amb els programes antivirus.
</p>
</div></div>
<p>
En el ventall de programari antiespies destaquen SpywareGuard, Ad-ware, Spybot, SpySwepper i AntiSpyware, entre d’altres (vegeu <span class="tabref"><a href="#Table2"><span>taula</span></a></span>).
</p>

</div>

<h4><a id="copies_de_seguretat" >Còpies de seguretat</a></h4>
<div class="level4">
<div class="iocimportant"><div class="ioccontent">
<p>
Les còpies de seguretat serveixen per desar, en un lloc segur, la informació sensible referida a un sistema per tal de recuperar-la, posteriorment, en cas de necessitat.
</p>
</div></div>
<p>
El fet de disposar de còpies de seguretat, tant del sistema operatiu, com del programari de controladors, i del programari auxiliar i de treball, i també de les dades més actuals possibles, permet prevenir la pèrdua d’informació mitjançant la utilització de diverses eines.
</p>

<p>
Quan hi ha una fallada o s’ha de substituir un mitjà d’emmagatzematge principal d’un sistema, si no es pot fer una còpia directa des del mitjà substituït, s’ha de poder <strong>restablir tot el programari</strong>, fent-ne una nova instal·lació i recuperar les dades a partir de la còpia de seguretat.
</p>

<p>
Tota la informació de les configuracions del maquinari i del programari ha de constar en el registre del maquinari. La informació referida a la configuració de la seguretat de les dades ha de ser en el registre d’administració que ha de tenir l’administrador dels sistemes.
</p>

<p>
Cal disposar de mitjans de salvaguarda i d’un protocol adequat per prevenir desastres o, si més no, per minimitzar-ne els efectes. Sempre cal disposar del següent:
</p>
<ul>
<li class="level1"><div class="li"> Informació de la configuració del maquinari</div>
</li>
<li class="level1"><div class="li"> Original o còpia de salvaguarda del sistema operatiu instal·lat</div>
</li>
<li class="level1"><div class="li"> Informació de la configuració del sistema operatiu</div>
</li>
<li class="level1"><div class="li"> Original o còpia de salvaguarda del programari controlador dels dispositius</div>
</li>
<li class="level1"><div class="li"> Original o còpia de salvaguarda del programari auxiliar i de treball</div>
</li>
<li class="level1"><div class="li"> Informació de la configuració del programari</div>
</li>
<li class="level1"><div class="li"> Còpia de seguretat dels documents i dades importants, el més actualitzada possible</div>
</li>
<li class="level1"><div class="li"> Informació de la configuració de seguretat de les dades</div>
</li>
</ul>

<p>
Per tal de tenir actualitzades les còpies de seguretat de les dades, cal que la política de còpies utilitzada inclogui tant el mètode com les dades que s’han de desar, i la periodicitat amb què s’han de fer les còpies.
</p>
<div class="iocreference"><div class="ioccontent">
<p>
Podeu consultar en els annexos de contingut del web del mòdul el procés de “Restauració a un estat anterior” inclòs en les versions de Windows a partir de XP.
</p>
</div></div>
<p>
Els protocols més habituals donen lloc a diferents tipus de còpies de seguretat:
</p>
<ul>
<li class="level1"><div class="li"> <strong>Còpia total</strong>. Consisteix en una còpia completa de totes les dades principals. Requereix molt d’espai d’emmagatzemament i força temps.</div>
</li>
<li class="level1"><div class="li"> <strong>Còpia diferencial</strong>. Consisteix a copiar només les dades que han estat modificades respecte a la còpia total anterior. Els requisits d’espai i temps són menors. Per restablir una còpia diferencial, és necessari restablir, prèviament, la còpia total en què es basa. Per tant, per restablir la còpia es necessita més temps. Una còpia diferencial pot substituir una altra còpia diferencial més antiga sobre la mateixa còpia total.</div>
</li>
<li class="level1"><div class="li"> <strong>Còpia incremental</strong>. Consisteix a copiar nomes les dades que han estat modificades respecte a la còpia incremental anterior. Els requisits d’espai i el temps per fer-la són crítics. Per restablir una còpia diferencial és necessari restablir, prèviament, la còpia total en què es basa i totes les còpies incrementals anteriors en ordre cronològic. Per tant, per restablir la còpia, cal esmerçar-hi més temps. Si es perd una de les còpies incrementals, no és possible restaurar ja una còpia exacta de les dades originals.</div>
</li>
</ul>

<p>
Hi ha <strong>dos procediments</strong> per fer <strong>còpies de seguretat actualitzades</strong>. 
Per tal de mantenir una còpia d’una instal·lació, tant del sistema operatiu com del programari, en equips destinats a un ús general –com, per exemple, estacions de treball en què totes tenen el mateix sistema i els mateixos programes–, es fa el que s’anomena <strong>imatge de disc</strong>, que consisteix a desar tota la informació d’un disc en un arxiu comprimit, a fi de, posteriorment, tornar a abocar aquesta informació al mateix disc o a un altre disc de característiques semblants, i recuperar d’un cop tant el sistema com el programari.
</p>

<p>
També es pot fer el que s’anomena un <strong>clonatge</strong>; és a dir, a partir del sistema operatiu i el programari contingut en un disc, fer una còpia exacta (clon) a un altre disc, de manera que també es recupera, d’un cop, tant el sistema com el programari. De totes maneres, tant la imatge de disc com el clonatge no preserven les dades, els documents i la informació dels programes, que s’han de continuar desant a banda per mitjà d’un sistema de còpies de seguretat. 
</p>
<div class="iocreference"><div class="ioccontent">
<p>
Podeu baixar tot tipus de programari des dels portals Sourceforge i Softonic, que trobareu als recursos de contingut del web del mòdul.
</p>
</div></div>
<p>
Hi ha diverses eines per fer còpies de seguretat en equips domèstics i per fer clonatge de discos (comercials o de codi lliure), algunes de les quals es poden consultar a la <span class="tabref"><a href="#Table3"><span>taula</span></a></span>.
</p>
<div class="ioctable ">
<div class="titletable"><a name="Table3"><span>Taula: </span></a>Aplicacions de còpia de seguretat i clonatge</div>
<div class="table"><table class="inline">
	<tr class="row0">
		<th class="col0"> Windows </th><th class="col1 leftalign"> Linux  </th><th class="col2"> funció </th>
	</tr>
	<tr class="row1">
		<td class="col0"> Veritas Backup Exec <br/>
Centre de còpies de seguretat Windows <br/>
Cobian Backup </td><td class="col1"> UniSon <br/>
Veritas Netbackup </td><td class="col2"> Còpia de seguretat </td>
	</tr>
	<tr class="row2">
		<td class="col0"> Norton Ghost </td><td class="col1"> Partition Image <br/>
g4u, Mondo, dd </td><td class="col2"> Clonatge de discos </td>
	</tr>
</table></div>
</div>
</div>

<h4><a id="tallafocs" >Tallafocs</a></h4>
<div class="level4">
<div class="iocimportant"><div class="ioccontent">
<p>
Un tallafocs (<em>firewall</em> en anglès) és una part d’un sistema informàtic o xarxa que ha d’estar dissenyat per bloquejar l’accés no autoritzat a l’interior del sistema, alhora que permet les comunicacions autoritzades.
</p>
</div></div><div class="ioctext"><div class="ioccontent"><p class="ioctitle">El tallafocs controla també...</p>
<p>
l’entrada de virus o connexions de dubtosa finalitat en un equip informàtic, i evita que el sistema quedi <em>infectat</em> i, per tant, afegeix una capa de seguretat prèvia als <em>antivirus</em>.
</p>
</div></div>
<p>
La funcionalitat dels tallafocs inclou permetre, limitar, xifrar o desxifrar el tràfic de dades entre dos segments de xarxa, sobre la base d’un conjunt de normes preestablertes i altres criteris de seguretat.
</p>

<p>
Els tallafocs poden ser implementats en maquinari, programari o una combinació de tots dos. S’utilitzen amb freqüència per evitar que els usuaris d’Internet no autoritzats tinguin accés a xarxes privades connectades a Internet, sobretot intranets o xarxes d’àrea local (<acronym title="Local Area Network">LAN</acronym>). Tots els missatges que entrin o surtin de la intranet passen a través del tallafocs, que els examina, i bloqueja tots aquells que no compleixen els criteris de seguretat especificats. 
</p>
<div class="iocnote"><div class="ioccontent">
<p>
Els programes gratuïts es poden copiar i utilitzar sense limitacions, però no sempre són de codi obert.
</p>
</div></div>
<p>
A la <span class="tabref"><a href="#Table4"><span>taula</span></a></span> trobareu alguns dels tallafocs que es poden trobar actualment.
</p>
<div class="ioctable ">
<div class="titletable"><a name="Table4"><span>Taula: </span></a>Aplicacions de tallafocs</div>
<div class="table"><table class="inline">
	<tr class="row0">
		<th class="col0"> Windows </th><th class="col1"> Linux </th>
	</tr>
	<tr class="row1">
		<td class="col0"> Tallafocs integrat de Windows </td><td class="col1"> Guarddog </td>
	</tr>
	<tr class="row2">
		<td class="col0"> ZoneAlarm </td><td class="col1"> Firestarter </td>
	</tr>
	<tr class="row3">
		<td class="col0"> Sygate SPF </td><td class="col1"> GUFW, Netfilter/iptables </td>
	</tr>
</table></div>
</div>
</div>

<h3><a id="programari_d_oficina_i_productivitat" >Programari d&#039;oficina i productivitat</a></h3>
<div class="level3">

<p>
Els ordinadors es van començar a utilitzar com a eines que facilitaven la realització de certes tasques de càlcul a velocitats molt elevades. Algunes de les primeres aplicacions comercials van ser aquelles que implicaven automatitzar els sistemes d’informació de les empreses, de manera que facilitaven la feina de tractament de les dades en aquells casos en què adquirien un gran volum (grans empreses, molts productes…).
</p>
<div class="ioctext"><div class="ioccontent"><p class="ioctitle">Els paquets de programari...</p>
<p>
són col·leccions de programes, en general de productivitat, que es distribueixen conjuntament i amb una interfície comuna. 
</p>
</div></div><div class="iocimportant"><div class="ioccontent">
<p>
El <strong>programari de productivitat </strong> s’encarrega de facilitar la feina per aconseguir que el rendiment econòmic que es treu del treball dels empleats sigui més gran.
</p>
</div></div>
<p>
Dins d’aquesta classe de programari s’inclouen tot tipus de programes que permeten crear o editar documents de tota mena o fer càlculs, i també gestionar diferents tipus de fitxers i organitzar eficientment el vostre temps. La <span class="tabref"><a href="#Table5"><span>taula</span></a></span> mostra una llista amb algunes de les aplicacions de productivitat existents, amb exemples per a entorns Windows i Linux.
</p>
<div class="iocnote"><div class="ioccontent">
<p>
Les aplicacions de la <span class="tabref"><a href="#Table5"><span>taula</span></a></span> que funcionen mitjançant la <em>màquina virtual de Java</em> són operatives en Windows i en Linux. 
</p>
</div></div><div class="ioctable ">
<div class="titletable"><a name="Table5"><span>Taula: </span></a>Aplicacions d’oficina i productivitat</div>
<div class="table"><table class="inline">
	<tr class="row0">
		<th class="col0"> Windows </th><th class="col1"> Linux </th><th class="col2"> Descripció </th>
	</tr>
	<tr class="row1">
		<td class="col0"> Microsoft Office <br/>
OpenOffice.org </td><td class="col1"> OpenOffice,  <br/>
KOffice,  <br/>
Siag Office </td><td class="col2"> Paquet ofimàtic </td>
	</tr>
	<tr class="row2">
		<td class="col0"> Word </td><td class="col1"> OOWriter, AbiWord, KWord, LaTeX </td><td class="col2"> Processament de textos </td>
	</tr>
	<tr class="row3">
		<td class="col0"> Notepad <br/>
Wordpad <br/>
TheGun <br/>
EditPlus  <br/>
SciTE </td><td class="col1"> KWrite <br/>
Kate <br/>
BlueFish <br/>
Leafpad <br/>
Gedit <br/>
Joe </td><td class="col2"> Editors de text </td>
	</tr>
	<tr class="row4">
		<td class="col0"> Access <br/>
dBase <br/>
Foxpro <br/>
Paradox </td><td class="col1"> Kexi <br/>
OOBase </td><td class="col2"> Base de dades </td>
	</tr>
	<tr class="row5">
		<td class="col0"> Excel <br/>
Lotus123 <br/>
QuattroPro </td><td class="col1"> OOCalc <br/>
Gnumeric <br/>
KSpread </td><td class="col2"> Full de càlcul </td>
	</tr>
	<tr class="row6">
		<td class="col0"> Visio <br/>
</td><td class="col1"> Kivio <br/>
Dia <br/>
OpenOffice.org OODraw </td><td class="col2"> Dibuix de diagrames </td>
	</tr>
	<tr class="row7">
		<td class="col0"> PowerPoint </td><td class="col1"> OOImpress <br/>
KPresenter </td><td class="col2"> Creació de presentacions </td>
	</tr>
	<tr class="row8">
		<td class="col0"> Microsoft Project Manager </td><td class="col1"> MrProject <br/>
Imendio Planner <br/>
Kplato </td><td class="col2"> Gestió de projectes </td>
	</tr>
	<tr class="row9">
		<td class="col0"> Outlook <br/>
Thunderbird+Lightning <br/>
Sunbird </td><td class="col1"> Evolution <br/>
Kontact <br/>
BALSA <br/>
Thunderbird+Lightning <br/>
Sunbird </td><td class="col2"> Gestors d’agenda i contactes </td>
	</tr>
	<tr class="row10">
		<td class="col0"> Alcohol 120% <br/>
Discjuggler <br/>
Easy CD Creator <br/>
Nero Burning ROM </td><td class="col1"> K3b <br/>
XCDRoast <br/>
Brasero </td><td class="col2"> Gravador de CD </td>
	</tr>
	<tr class="row11">
		<td class="col0"> Quicken <br/>
Microsoft Money <br/>
TurboTax </td><td class="col1"> GnuCash <br/>
KMyMoney <br/>
jGnash <br/>
MoneyDance <br/>
Grisbi <br/>
PLCash <br/>
CrossOver Office with Quicken lazy8ledger </td><td class="col2"> Comptabilitat </td>
	</tr>
</table></div>
</div>
</div>

<h3><a id="eines_d_administracio_de_sistema" >Eines d&#039;administració de sistema</a></h3>
<div class="level3">

<p>
Quan instal·leu un sistema operatiu de qualsevol tipus, aquest porta integrades les seves eines pròpies d’administració i configuració. 
</p>
<div class="iocimportant"><div class="ioccontent">
<p>
Les <strong>eines d’administració </strong> permeten configurar diversos aspectes del comportament del sistema, accedir a la configuració dels dispositius perifèrics, modificar l’aparença de l’escriptori i tota classe de personalitzacions.
</p>
</div></div>
<p>
En els sistemes Windows, aquestes eines d’administració es troben centralitzades al <strong>Tauler de Control </strong> de Windows, mentre que altres sistemes poden tenir enfocaments diferents a aquest concepte. 
</p>
<div class="ioctext"><div class="ioccontent"><p class="ioctitle">Els programes de prova...</p>
<p>
…es poden avaluar durant un temps abans de comprar-ne una llicència.
</p>
</div></div><div class="ioctextl"><div class="ioccontent"><p class="ioctitle">El casos de GNULinux i Mac OS X*</p>
<p>
La distribució <strong>openSuse</strong> de GNU/Linux disposa de l’eina <strong>YaST</strong>, mentre que en altres distribucions com Debian és necessari accedir a aplicacions individuals per configurar cada aspecte del sistema. El sistema Mac <acronym title="Operating System">OS</acronym> X, per la seva banda, també disposa d’un tauler de control centralitzat.
</p>
</div></div>
<p>
Malgrat disposar d’aquestes eines, hi ha un gran nombre d’eines de tercers que permeten configurar el comportament del sistema. La <span class="tabref"><a href="#Table6"><span>taula</span></a></span> presenta una classificació de les eines d’administració de sistema.
</p>
<div class="ioctable ">
<div class="titletable"><a name="Table6"><span>Taula: </span></a>Eines d’administració de sistema</div>
<div class="table"><table class="inline">
	<tr class="row0">
		<th class="col0 leftalign"> Windows    </th><th class="col1 leftalign"> Linux    </th><th class="col2 leftalign"> Descripció  </th>
	</tr>
	<tr class="row1">
		<td class="col0">Windows Update <br/>
Add/Remove programs</td><td class="col1">APT-get, Aptitude <br/>
pm, urpmi, yast, yum <br/>
portage,  Synaptic</td><td class="col2">Instal·lació i desinstal·lació de programes</td>
	</tr>
	<tr class="row2">
		<td class="col0">ActiveSync</td><td class="col1">SynCE</td><td class="col2">Sincronització amb dispositius Windows Mobile</td>
	</tr>
	<tr class="row3">
		<td class="col0">Google Desktop</td><td class="col1">Google Desktop <br/>
Beagle, Recoll </td><td class="col2">Cerca local</td>
	</tr>
	<tr class="row4">
		<td class="col0">Norton Partition Magic</td><td class="col1">QTparted, GParted <br/>
Palimpsest (en desenvolupament)</td><td class="col2">Particionament de discos</td>
	</tr>
	<tr class="row5">
		<td class="col0">Disk Size Explorer</td><td class="col1">File Light <br/>
Konqueror</td><td class="col2"> Analitzadors d’ús de disc</td>
	</tr>
	<tr class="row6">
		<td class="col0">WinMerge <br/>
SyncToy</td><td class="col1">Meld <br/>
Unison <br/>
Synkron <br/>
Rsync</td><td class="col2">Sincronització de fitxers</td>
	</tr>
	<tr class="row7">
		<td class="col0">WinRunner</td><td class="col1">xautomation</td><td class="col2">Automatització d’aplicacions</td>
	</tr>
	<tr class="row8">
		<td class="col0">7-Zip, Winzip, Winrar</td><td class="col1">Karchiver, File Roller, Ark <br/>
hjsplit, eines de terminal</td><td class="col2">Compressors</td>
	</tr>
	<tr class="row9">
		<td class="col0">chkdsk</td><td class="col1">fsck</td><td class="col2">Comprovació del sistema de fitxers</td>
	</tr>
	<tr class="row10">
		<td class="col0">Daemon Tools</td><td class="col1">mount, GMount-ISO</td><td class="col2">Muntatge d’imatges ISO</td>
	</tr>
</table></div>
</div>
</div>

<h3><a id="altres_programes" >Altres programes</a></h3>
<div class="level3">

<p>
La classificació dels tipus de programes no acaba aquí, sinó que es poden trobar eines de tot tipus per a cada idea que un autor imagini o un usuari reclami.
</p>
<div class="ioctext"><div class="ioccontent"><p class="ioctitle">Una aplicació portàtil...</p>
<p>
…o “portable” és un programa informàtic que pot ser utilitzat en qualsevol ordinador amb el sistema operatiu per al qual està programat sense cap instal·lació prèvia, i no requereix la instal·lació prèvia de biblioteques ni la modificació del registre per funcionar.
</p>
</div></div>
<p>
Els productors de programari i la comunitat de desenvolupament de codi lliure han creat tot tipus de programes que permeten ampliar la funcionalitat dels ordinadors, i els han convertit en allò que es pugui assolir mitjançant eines informàtiques i de maquinari.
</p>

<p>
Tot seguit trobareu resumides –sense voluntat de ser exhaustius–, les eines segons les tasques que fan, juntament amb la descripció d’alguns programes per a cada grup d’eines (taules 7-13).
</p>
<ul>
<li class="level1"><div class="li"> <strong>Eines de creació de continguts</strong>: es tracta de programes que permeten editar documents destinats a un suport paper o web. La <span class="tabref"><a href="#Table7"><span>taula</span></a></span> mostra una llista en els entorns Windows i GNU/Linux. Poden ser documents estàtics o dinàmics, i poden constar de múltiples tipus de dades formant un tot.</div>
</li>
</ul>
<div class="ioctable ">
<div class="titletable"><a name="Table7"><span>Taula: </span></a>Eines de creació de continguts</div>
<div class="table"><table class="inline">
	<tr class="row0">
		<th class="col0 leftalign"> Windows    </th><th class="col1 leftalign"> Linux    </th><th class="col2 leftalign"> Descripció  </th>
	</tr>
	<tr class="row1">
		<td class="col0">Dreamweaver, NVU, KompoZer</td><td class="col1">OOWeb, NVU</td><td class="col2"> Disseny web </td>
	</tr>
	<tr class="row2">
		<td class="col0">Quark, Quark Express, Microsoft Publisher</td><td class="col1">Scribus, OpenOffice.org OODraw</td><td class="col2">Programari d’autoedició </td>
	</tr>
	<tr class="row3">
		<td class="col0">Adobe Acrobat PDF Reader</td><td class="col1">Adobe Acrobat Reader, Xpdf <br/>
Kpdf, Ghostview, Evince</td><td class="col2"> Lectors PDF</td>
	</tr>
	<tr class="row4">
		<td class="col0">Adobe Acrobat Distiller, PDFCreator</td><td class="col1">CUPS-PDF, OpenOffice.org, Kprint </td><td class="col2"> Creació de documents PDF </td>
	</tr>
	<tr class="row5">
		<td class="col0">Adobe Acrobat PDF Editor</td><td class="col1">pdftk, pdfedit, pdfjam</td><td class="col2"> Edició de documents PDF </td>
	</tr>
	<tr class="row6">
		<td class="col0">SilverFast</td><td class="col1">xSane, VueScan</td><td class="col2"> Escaneig de documents </td>
	</tr>
	<tr class="row7">
		<td class="col0">FinePrint</td><td class="col1">page-crunch, mpage, Kprinter <br/>
psnup-PSutils, pdfnup-PDFjam</td><td class="col2"> Impressió i reformatació de documents </td>
	</tr>
</table></div>
</div><ul>
<li class="level1"><div class="li"> <strong>Eines multimèdia</strong>: aquest programari permet fer l’edició de fitxers multimèdia de tot tipus. La classificació inclou eines d’edició de mapa de bits, de gràfics vectorials i de documents d’àudio i vídeo en diversos formats, i també de creació de continguts en dues i tres dimensions. També s’inclouen els programes que permeten reproduir tots aquests arxius (<span class="tabref"><a href="#Table8"><span>taula</span></a></span>).</div>
</li>
</ul>
<div class="ioctable ">
<div class="titletable"><a name="Table8"><span>Taula: </span></a>Eines multimèdia</div>
<div class="table"><table class="inline">
	<tr class="row0">
		<th class="col0 leftalign"> Windows    </th><th class="col1 leftalign"> Linux    </th><th class="col2 leftalign"> Descripció  </th>
	</tr>
	<tr class="row1">
		<td class="col0">Adobe Photoshop, Corel Photo-Paint <br/>
GIMP, GIMPShop</td><td class="col1">GIMP, GIMPShop, Krita <br/>
Pixel, LightZone </td><td class="col2"> Editors d’imatges de mapa de bits </td>
	</tr>
	<tr class="row2">
		<td class="col0">Corel Draw, Adobe Illustrator</td><td class="col1">Inkscape</td><td class="col2"> Editors de gràfics vectorials </td>
	</tr>
	<tr class="row3">
		<td class="col0">Irfanview, ACDSee</td><td class="col1">XnView, GQView <br/>
Mirage, GThumb</td><td class="col2">Visors d’imatges </td>
	</tr>
	<tr class="row4">
		<td class="col0">3D Studio MAX, Blender, Maya</td><td class="col1">Blender, Maya, Softimage, K-3D</td><td class="col2"> Programari de modelat 3D </td>
	</tr>
	<tr class="row5">
		<td class="col0">Windows Media Player, PowerDVD</td><td class="col1">MPlayer, Xine, Totem <br/>
Kaffeine, VLC</td><td class="col2"> Reproductors de vídeo </td>
	</tr>
	<tr class="row6">
		<td class="col0">SIA Smaart Live</td><td class="col1">BRP-PACU</td><td class="col2"> Sonorització d’espais </td>
	</tr>
	<tr class="row7">
		<td class="col0">Winamp, Sonique, iTunes, aTunes</td><td class="col1">amaroK, aTunes, XMMS <br/>
BMP, Audacious, noatun <br/>
RhythmBox, Xine, Banshee</td><td class="col2"> Reproductors de música </td>
	</tr>
	<tr class="row8">
		<td class="col0">Windows Movie Maker, Adobe Premiere Elements, Multiquence</td><td class="col1"> Cinelerra, KDenlive, LiVES <br/>
Kino, AviDemux</td><td class="col2"> Editors de vídeo </td>
	</tr>
	<tr class="row9">
		<td class="col0">Audacity, Cubase, CoolEdit, GoldWave</td><td class="col1"> Ardour, Rosegarden, Audacity <br/>
GNUsound, Beast</td><td class="col2"> Eines d’edició d’àudio digital </td>
	</tr>
	<tr class="row10">
		<td class="col0">Cakewalk</td><td class="col1">kmid, kmidi</td><td class="col2">Seqüenciadors musicals.</td>
	</tr>
	<tr class="row11">
		<td class="col0">NoteWorthy Composer, MuseScore, LilyPond</td><td class="col1">MuseScore, LilyPond</td><td class="col2"> Edició de partitures musicals </td>
	</tr>
	<tr class="row12">
		<td class="col0">GuitarPro, TuxGuitar</td><td class="col1">TuxGuitar</td><td class="col2"> Edició de tabulatures per a guitarra</td>
	</tr>
	<tr class="row13">
		<td class="col0">Microsoft Paint, Kid Pix, Tux Paint</td><td class="col1">Tux Paint, KolourPaint</td><td class="col2"> Editors d’imatges de mapa de bits bàsics</td>
	</tr>
	<tr class="row14">
		<td class="col0">Videora</td><td class="col1">Thinliquidfilm</td><td class="col2"> Conversors de formats de vídeo </td>
	</tr>
	<tr class="row15">
		<td class="col0">TMPGEnc DVD Author, Roxio DVDit</td><td class="col1">Bombono DVD</td><td class="col2"> Eines de creació de DVD </td>
	</tr>
</table></div>
</div><ul>
<li class="level1"><div class="li"> <strong>Eines de xarxa i Internet</strong>: les aplicacions en aquest punt s’utilitzen per a tota classe de tasques relacionades amb la comunicació utilitzant l’entorn de xarxa o Internet. La <span class="tabref"><a href="#Table9"><span>taula</span></a></span> inclou navegadors d’Internet, clients de correu, clients de xarxes de compartició de fitxers o programari de telefonia IP, entre d’altres.</div>
</li>
</ul>
<div class="ioctable ">
<div class="titletable"><a name="Table9"><span>Taula: </span></a>Eines de xarxa i Internet</div>
<div class="table"><table class="inline">
	<tr class="row0">
		<th class="col0 leftalign"> Windows    </th><th class="col1 leftalign"> Linux    </th><th class="col2 leftalign"> Descripció  </th>
	</tr>
	<tr class="row1">
		<td class="col0">Microsoft Internet Explorer, Firefox, Netscape <br/>
Opera, Lynx</td><td class="col1">Firefox, Galeon, Konqueror <br/>
Netscape, Opera</td><td class="col2">Exploradors d’Internet per al World Wide Web.</td>
	</tr>
	<tr class="row2">
		<td class="col0">Outlook Express, Outlook, Thunderbird, Pegasus, Lotus Notes</td><td class="col1">Kontact, Evolution, Thunderbird, Claws Mail Sylpheed</td><td class="col2">Clients de correu electrònic </td>
	</tr>
	<tr class="row3">
		<td class="col0">ICQ, MSN Messenger, AIM (AOL Instant Messenger), Trillian, Pidgin</td><td class="col1">Pidgin, Kopete, aMSN, Gabber, Emesene (MSN), Centericq</td><td class="col2">Missatgeria instantània </td>
	</tr>
	<tr class="row4">
		<td class="col0">Microsoft Netmeeting</td><td class="col1">Gnomemeeting</td><td class="col2">Clients de videoconferència</td>
	</tr>
	<tr class="row5">
		<td class="col0">Microsoft HyperTerminal</td><td class="col1">minicom</td><td class="col2"> Consola de connexió remota a sistemes </td>
	</tr>
	<tr class="row6">
		<td class="col0">FileZilla <acronym title="File Transfer Protocol">FTP</acronym> Client, WS <acronym title="File Transfer Protocol">FTP</acronym>, Bullet Proof <acronym title="File Transfer Protocol">FTP</acronym>, CuteFTP</td><td class="col1">FileZilla <acronym title="File Transfer Protocol">FTP</acronym> Client, KFTP (KFTPGrabber), Kasablanca, FireFTP, Konqueror, KBear, CrossFTP, Nautilus</td><td class="col2"> Clients <acronym title="File Transfer Protocol">FTP</acronym> </td>
	</tr>
	<tr class="row7">
		<td class="col0">mIRC</td><td class="col1">Konversation, Quassel, KVIrc, XChat, BitchX</td><td class="col2"> Clients <acronym title="Internet Relay Chat">IRC</acronym> </td>
	</tr>
	<tr class="row8">
		<td class="col0">UltraVNC, TightVNC, RealVNC, Remote Desktop</td><td class="col1">TightVNC, RealVNC, rdesktop, FreeNX, x11vnc, Synergy, XDMCP, SSH </td><td class="col2"> Compartició d’escriptori </td>
	</tr>
	<tr class="row9">
		<td class="col0">Forte Free Agent, Thunderbird, Pan</td><td class="col1">Thunderbird, Pan, Sylpheed</td><td class="col2"> Lectura de notícies </td>
	</tr>
	<tr class="row10">
		<td class="col0">eMule</td><td class="col1">aMule</td><td class="col2"> Clients de xarxes P2P ED2K </td>
	</tr>
	<tr class="row11">
		<td class="col0">Azureus, utorrent</td><td class="col1">Azureus, Qtorrent, Ktorrent <br/>
bittornado, Deluge, Transmission</td><td class="col2"> Clients de xarxes P2P BitTorrent </td>
	</tr>
	<tr class="row12">
		<td class="col0">Skype, Voipbuster</td><td class="col1">Skype, Linphone <br/>
OPenwenGo, Ekiga</td><td class="col2"> programari VoIP </td>
	</tr>
</table></div>
</div><ul>
<li class="level1"><div class="li"> <strong>Programes educatius</strong>: són aquells programes que tenen com a finalitat oferir nous coneixements o habilitats als seus usuaris, ja s’adrecin als usuaris en edat escolar o bé a tots els públics. En trobareu esmentats alguns a la <span class="tabref"><a href="#Table10"><span>taula</span></a></span>. Hi ha casos que tenen també un vessant lúdic, mentre que altres programes només estan pensats per ajudar l’usuari a assolir el domini de la temàtica tractada.</div>
</li>
</ul>
<div class="ioctable ">
<div class="titletable"><a name="Table10"><span>Taula: </span></a>Eines educatives</div>
<div class="table"><table class="inline">
	<tr class="row0">
		<th class="col0 leftalign"> Windows    </th><th class="col1 leftalign"> Linux    </th><th class="col2 leftalign"> Descripció  </th>
	</tr>
	<tr class="row1">
		<td class="col0">Mecanografia AM, MecaMatic, TuxType </td><td class="col1">KTouch, TuxType</td><td class="col2"> Pràctica d’habilitats mecanogràfiques</td>
	</tr>
	<tr class="row2">
		<td class="col0">Maple, Mathematica</td><td class="col1">Maple, Mathematica, Maxima</td><td class="col2"> Sistemes d’àlgebra per ordinador </td>
	</tr>
	<tr class="row3">
		<td class="col0">Matlab</td><td class="col1">Matlab, Octave, SciLab</td><td class="col2"> Entorns de programació matemàtica avançada </td>
	</tr>
	<tr class="row4">
		<td class="col0">SPSS, Stata, EViews</td><td class="col1">R-project, Stata, PSPP, S-Plus</td><td class="col2"> Anàlisi estadística </td>
	</tr>
	<tr class="row5">
		<td class="col0">Verilog, PSpice, Micro-Cap</td><td class="col1">iverilog, Eagle, Geda</td><td class="col2">Disseny i simulació de components electrònics</td>
	</tr>
	<tr class="row6">
		<td class="col0">Google Earth, NASA World Wind, Celestia, Stellarium</td><td class="col1">Google Earth, Celestia, Stellarium, Marble, Geody</td><td class="col2"> Geografia i astronomia</td>
	</tr>
</table></div>
</div><ul>
<li class="level1"><div class="li"> <strong>Programari d’oci</strong>: sota aquesta etiqueta podeu trobar tots els programes que es poden classificar com a jocs o programes de lleure i entreteniment. Es tracta d’un dels sectors del programari comercial amb més moviment. Es produeixen gran quantitat de jocs, sobretot per a Windows, però també per a altres sistemes operatius. A la <span class="tabref"><a href="#Table11"><span>taula</span></a></span> en trobareu una mostra. Cal tenir en compte que hi ha també esforços per executar jocs creats per a Windows en altres sistemes.</div>
</li>
</ul>
<div class="ioctext"><div class="ioccontent"><p class="ioctitle">Cedega és...</p>
<p>
una derivació propietària del Wine, dissenyada per executar jocs creats per a Microsoft Windows sota la plataforma GNU/Linux.
</p>
</div></div><div class="ioctable ">
<div class="titletable"><a name="Table11"><span>Taula: </span></a>Aplicacions de jocs i entreteniment</div>
<div class="table"><table class="inline">
	<tr class="row0">
		<th class="col0 leftalign"> Windows    </th><th class="col1 leftalign"> Linux    </th><th class="col2 leftalign"> Descripció  </th>
	</tr>
	<tr class="row1">
		<td class="col0 leftalign">Tetris	</td><td class="col1"> LTris, XWelltris <br/>
Emacs + “Meta-X tetris”, Ksirtet </td><td class="col2">Puzle en dues dimensions</td>
	</tr>
	<tr class="row2">
		<td class="col0">Jocs estàndard Windows </td><td class="col1 leftalign">Kdegames <br/>
Gnome-games  </td><td class="col2">Jocs inclosos de sèrie amb el sistema operatiu</td>
	</tr>
	<tr class="row3">
		<td class="col0 leftalign">Mines	</td><td class="col1 leftalign"> KMines <br/>
Perlmines <br/>
Dmines 	</td><td class="col2"> Localització de les mines</td>
	</tr>
	<tr class="row4">
		<td class="col0 leftalign">Civilization	</td><td class="col1">FreeCiv </td><td class="col2"> Simulació de civilitzacions</td>
	</tr>
	<tr class="row5">
		<td class="col0">Command&amp;Conquer</td><td class="col1">FreeCNC </td><td class="col2"> Jocs d’estratègia</td>
	</tr>
	<tr class="row6">
		<td class="col0">Warcraft 2, Starcraft </td><td class="col1 leftalign"> FreeCraft	</td><td class="col2"> Videojoc de rol multijugador </td>
	</tr>
	<tr class="row7">
		<td class="col0">Arkanoid, Zball </td><td class="col1 leftalign"> Lbreakout2	</td><td class="col2"> Arcade trenca-totxos</td>
	</tr>
	<tr class="row8">
		<td class="col0">jDoom-Doomsday, Zdoom, DOOM Legacy <br/>
LxDOOM, PrBoom, EDGE <br/>
Vavoom, Original Doom </td><td class="col1"> jDoom-Doomsday, Zdoom, DOOM Legacy <br/>
LxDOOM, PrBoom, EDGE <br/>
Vavoom, Original Linux Doom </td><td class="col2"> Aventures en entorn 3D </td>
	</tr>
	<tr class="row9">
		<td class="col0 leftalign">Worms	</td><td class="col1">Nil</td><td class="col2"> Joc d’intel·ligència de tipus puzle</td>
	</tr>
	<tr class="row10">
		<td class="col0">MS Flight Simulator</td><td class="col1 leftalign">FlightGear	</td><td class="col2"> Simulador de vol</td>
	</tr>
	<tr class="row11">
		<td class="col0">Lemmings</td><td class="col1">Pingus</td><td class="col2"> Joc d’estratègia en moviment</td>
	</tr>
	<tr class="row12">
		<td class="col0 leftalign">Need For Speed	</td><td class="col1">Tux Racer, KartlingRace</td><td class="col2">Joc de carreres d’automòbils</td>
	</tr>
	<tr class="row13">
		<td class="col0">ChessMaster, Chess Genius, Chess Crusade</td><td class="col1">Glchess, Xboard, Eboard</td><td class="col2"> Simulador d’escacs </td>
	</tr>
</table></div>
</div><ul>
<li class="level1"><div class="li"> Els IDE (<em>integrated development environment</em>) o <strong>entorns integrats de desenvolupament</strong> són programes que permeten crear i comprovar el funcionament de programes informàtics de tot tipus, tant en entorn de consola com gràfics. Normalment disposen d’editor de codi font, compilador o intèrpret, eines de muntatge i depurador. Alguns estan enfocats a l’ús amb un sol llenguatge de programació però n’hi ha que poden funcionar amb diversos tipus de codi. La <span class="tabref"><a href="#taula12"><span>taula</span></a></span> en recull alguns.</div>
</li>
</ul>
<div class="ioctext"><div class="ioccontent"><p class="ioctitle">Llenguatge de programació</p>
<p>
És un llenguatge artificial destinat a expressar les operacions que ha de fer un ordinador, i això inclou tots els programes que hi executem.
</p>
</div></div><div class="ioctable ">
<div class="titletable"><a name="taula12"><span>Taula: </span></a>Entorns integrats de desenvolupament per a diversos llenguatges de programació</div>
<div class="table"><table class="inline">
	<tr class="row0">
		<th class="col0 leftalign"> Windows                                        </th><th class="col1 leftalign"> Linux                                        </th>
	</tr>
	<tr class="row1">
		<td class="col0"> Microsoft Visual Studio <br/>
NetBeans <br/>
Eclipse </td><td class="col1"> KDevelop <br/>
SunStudio <br/>
NetBeans <br/>
Eclipse </td>
	</tr>
</table></div>
</div><ul>
<li class="level1"><div class="li"> <strong>Programes <em>de servidor</em></strong>: els ordinadors destinats a funcionar com a servidor habitualment utilitzen un sistema operatiu especialitzat, però fins i tot els equips domèstics poden instal·lar tot tipus d’aplicacions que permeten que un equip estàndard doni alguns dels serveis inicialment destinats als <em>servidors</em>, com els servidors web, <acronym title="File Transfer Protocol">FTP</acronym>, els sistemes gestors de base de dades, i altres (<span class="tabref"><a href="#Table13"><span>taula</span></a></span>).</div>
</li>
</ul>
<div class="iocnote"><div class="ioccontent">
<p>
Molts entorns IDE són <em>multiplataforma</em>.
</p>
</div></div><div class="ioctable ">
<div class="titletable"><a name="Table13"><span>Taula: </span></a>Programes de servidor</div>
<div class="table"><table class="inline">
	<tr class="row0">
		<th class="col0 leftalign"> Windows    </th><th class="col1 leftalign"> Linux    </th><th class="col2 leftalign"> Descripció  </th>
	</tr>
	<tr class="row1">
		<td class="col0">IIS, Apache</td><td class="col1">Apache, iPlanet, thttpd, lighttpd, YAWS ZOPE</td><td class="col2"> Servidors HTTP </td>
	</tr>
	<tr class="row2">
		<td class="col0">Compartició de recursos Windows </td><td class="col1">Samba</td><td class="col2"> Eines de compartició de carpetes i impressores </td>
	</tr>
	<tr class="row3">
		<td class="col0">IIS, FileZilla <acronym title="File Transfer Protocol">FTP</acronym> Client &amp; Server</td><td class="col1">proftpd, vsftpd, pure-ftpd</td><td class="col2"> Servidors <acronym title="File Transfer Protocol">FTP</acronym> per compartir fitxers </td>
	</tr>
	<tr class="row4">
		<td class="col0">NetLimiter</td><td class="col1">Trickle, Level 7 Filter <br/>
ClarkConnect, Bandwidth Arbitrator <br/>
MasterShaper</td><td class="col2"> Gestió de l’ample de banda </td>
	</tr>
	<tr class="row5">
		<td class="col0">Exchange</td><td class="col1">Citadel, Zimbra, Open-Xchange</td><td class="col2"> Compartició d’agenda, contactes, documents, correu electrònic, etc.</td>
	</tr>
	<tr class="row6">
		<td class="col0">Sharepoint</td><td class="col1">KnowledgeTree</td><td class="col2"> Edició de documents col·laborativa </td>
	</tr>
	<tr class="row7">
		<td class="col0">Oracle, SQL Server </td><td class="col1">MySQL, PostgreSQL </td><td class="col2"> Sistemes gestors de bases de dades </td>
	</tr>
	<tr class="row8">
		<td class="col0">Windows SharePoint Services, DotNetNuke, Zikula, Moodle</td><td class="col1"> Zikula, Moodle <br/>
Coppermine, DokuWiki</td><td class="col2">Gestors de continguts ASP/PHP</td>
	</tr>
</table></div>
</div><div class="ioctextl"><div class="ioccontent"><p class="ioctitle">El gestor de continguts</p>
<p>
El CSM (<em>content management system</em>) és un programa que permet crear una estructura de suport per a la creació i l’administració de contingut, principalment en pàgines web, per part dels participants d’una manera simplificada. Per tal de funcionar requereixen la utilització d’un gestor de base de dades (SQL Server, MySQL, PostgreSQL) i de suport per a algun llenguatge com PHP o ASP. Algun dels gestors més utilitzats són el Zikula (pàgines web), el Moodle (aules virtuals), el Coppermine (galeries fotogràfiques) o el DokuWiki (edició col·laborativa de documents). 
</p>
</div></div>
</div>

<h3><a id="eines_de_virtualitzacio" >Eines de virtualització</a></h3>
<div class="level3">

<p>
La capacitat de processament dels ordinadors actuals permet que executin programes emuladors que fan possible gaudir de sistemes operatius aliens a la vostra màquina amb una disminució de rendiment inapreciable respecte a la màquina real.
</p>
<div class="iocimportant"><div class="ioccontent">
<p>
Una <strong>màquina virtual</strong> o eina de virtualització és un programari d’emulació que permet executar el sistema operatiu i els programes corresponents a un altre maquinari com si fos un ordinador real. 
</p>
</div></div><div class="ioctext"><div class="ioccontent"><p class="ioctitle">El programari...</p>
<p>
…de “maquina virtual” fou definit inicialment com a “duplicat eficient i aïllat d’una màquina física”. L’accepció del terme actualment inclou màquines virtuals que no tenen cap equivalència directa amb un maquinari real, com la màquina virtual Java.
</p>
</div></div>
<p>
Una característica essencial de les <em>màquines virtuals</em> és que els processos que executen estan limitats pels recursos proporcionats pel programari de la màquina virtual, és a dir, aquests processos no poden escapar d’aquest “ordinador virtual”.
</p>

<p>
Entre els <strong>usos domèstics</strong> més habituals destaquen:
</p>
<ul>
<li class="level1"><div class="li"> Executar sistemes operatius per “provar-los” com, per exemple, Linux a dins de Windows.</div>
</li>
<li class="level1"><div class="li"> Aprendre el funcionament d’altres sistemes operatius sense necessitat d’instal·lar-los en un ordinador real.</div>
</li>
<li class="level1"><div class="li"> Utilitzar programari corresponent a altres sistemes operatius sense necessitat de tenir-hi un equip dedicat.</div>
</li>
</ul>

<p>
En tots aquest casos us estalvieu els possibles problemes que us podria donar el fet d’haver d’instal·lar un altre sistema operatiu en un equip que ja es troba en funcionament, en què s’haurien de fer particions, modificar el gestor d’arrencada, i altres modificacions que podrien donar problemes en l’arrencada del sistema operatiu “principal”.
</p>
<div class="iocnote"><div class="ioccontent">
<p>
El codi font de l’especificació de la màquina virtual Java és obert, malgrat que és propietat de Sun Microsystems.
</p>
</div></div>
<p>
Algunes de les eines més utilitzades són:
</p>

<p>
<div class="iocfigurec">
<ul>
<li>
<img src="../media/smx_m1_uf6_06.png" class="imgB" title="Les màquines virtuals permeten avaluar múltiples sistemes operatius" alt="Les màquines virtuals permeten avaluar múltiples sistemes operatius" /></li><li><small>Les màquines virtuals permeten avaluar múltiples sistemes operatius</small></li>
</ul></div>

</p>
<ul>
<li class="level1"><div class="li"> <strong>Sun xVM VirtualBox</strong>: instal·lable a la majoria de sistemes operatius. Disposa d’una versió oberta i d’altres comercials.</div>
</li>
<li class="level1"><div class="li"> <strong>VMWare Workstation</strong>: també és multiplataforma. La versió d’avaluació té una duració d’un mes. VMWare disposa d’altres programes de virtualització com VMWare Server. L’eina VMWare Player es pot baixar lliurement.</div>
</li>
<li class="level1"><div class="li"> <strong>QEmu</strong>: funciona en tot tipus de sistemes, incloent-hi els basats en BSD o BeOS. La llicència és de programari obert <acronym title="GNU General Public License">GPL</acronym>.</div>
</li>
<li class="level1"><div class="li"> <strong>Parallels Workstation</strong>: sorgida de l’entorn Mac, en què es disposa de Parallels Desktop. És un programari comercial i funciona en Windows i GNU/Linux.</div>
</li>
<li class="level1"><div class="li"> <strong>Microsot Virtual PC</strong>: és capaç de virtualitzar tota classe de sistemes operatius, però només funciona en sistemes Windows. És de codi tancat però es pot baixar lliurement.</div>
</li>
<li class="level1"><div class="li"> <strong>Java virtual machine (JVM)</strong>: la màquina virtual de Java no emula cap sistema de maquinari, sinó que és capaç d’executar binaris compilats expressament per a aquest sistema virtual. D’aquesta manera els programes Java són utilitzables en qualsevol maquinari que disposi d’una màquina virtual Java, i s’aconsegueixen programes multiplataforma sense haver-ne de modificar el codi font. </div>
</li>
</ul>

</div>

	 </article>
     <div class="pnpage">
      <div class="left-corner"></div>
      <div id="prevpage">Anar a la p&agrave;gina anterior:<br /><a href="../../../WebContent/u6/resum.html">Resum</a></div>
      <div id="nextpage">Anar a la p&agrave;gina seg&uuml;ent:<br /><a href="../../../WebContent/u6/a1/activitats.html">Activitats</a></div>
      <div class="right-corner"></div>
     </div>
    </div>
    <footer class="footer">
      <div><small>Aquest document està subjecte a una llicència oberta de Creative Commons, es reserva el dret de reconeixement de l'autoria, d'exigir que no se'n faci cap mena d'ús comercial. Si altereu o transformeu aquesta obra, o en genereu obres derivades, només podeu distribuir l'obra generada amb una llicència idèntica a aquesta.</small></div>
    </footer>
 </div>
 <div id="back_preview" class="hidden"></div>
 <div id="preview" class="hidden">
  <div class="prevcontent"></div>
 </div>
 <div id="help-tooltips">
  <div id="help-toc" class="hidden tooltip"><span>Taula de continguts:</span> Ofereix una vista general de l&#39;estructura del m&ograve;dul, que us facilitar&agrave; la navegaci&oacute; a trav&eacute;s dels seus continguts.<span class="arrow-left"></span></div> 
  <div id="help-settings" class="hidden tooltip"><span>Opcions de format:</span> Permet configurar el format de lectura a partir de les vostres prefer&egrave;ncies, modificant la mida de la lletra, el color del fons, l&#39;amplada de la p&agrave;gina o l&#39;ocultaci&oacute; dels continguts complementaris, entre d&#39;altres.<span class="arrow-left"></span></div>
  <div id="help-printer" class="hidden tooltip"><span>Imprimir:</span>  Envia el contingut seleccionat a la impressora.<span class="arrow-left"></span></div>
  <div id="help-favorites" class="hidden tooltip"><span>Prefereits:</span> Permet desar aquelles parts del contingut a les que us interessi accedir en un moment posterior; us permetr&agrave; anar creant un repositori personalitzat de les seccions que considereu m&eacute;s rellevants. Un cop l&#39;hageu començat a fer servir se us mostrar&agrave; a sota un comptador que us informar&agrave; del nombre de preferits que s&#39;hagin emmagatzemat fins al moment.<span class="arrow-left"></span></div>
  <div id="help-favcounter" class="hidden tooltip"><span>Comptador i llistat de preferits:</span> Indica el nombre de preferits que s&#39;han desat fins el moment; clicant damunt seu accedireu al llistat de preferits, i a trav&eacute;s d&#39;aquest podreu accedir directament als continguts que hageu emmagatzemat.<span class="arrow-left"></span></div>
  <div id="help-help_icon" class="hidden tooltip"><span>Ajuda:</span> Aquesta opci&oacute; activa la informaci&oacute; de les funcionalitats del web tot situant el punter del ratol&iacute; al damunt dels diferents &iacute;tems.<span class="arrow-left"></span></div>
  <div id="help-sidebar-hide" class="hidden tooltip"><span>Mostrar/Ocultar barra lateral:</span>  Deshabilita la barra d&#39;opcions, permetent la seva recuperaci&oacute; quan es desitgi.<span class="arrow-left"></span></div>
  <div id="help-search" class="hidden tooltip"><span>Cerca:</span>  Introdu&iuml;u les paraules clau sobre aquells conceptes que desitgeu localitzar en els continguts del m&ograve;dul. Tamb&eacute; podeu excloure un terme de la cerca tot afegint-hi el signe &#8220;-&#8221; al davant.<span class="arrow-top"></span></div>
  <div id="help-header" class="hidden tooltip"><span>Cap&ccedil;alera:</span>  Indica l&#39;apartat o secci&oacute; que es mostra en pantalla. Tingueu present que les capçaleres de segon, tercer i quart nivell tamb&eacute; es poden desar com a marcadors.<span class="arrow-left"></span></div>
</div> 
</body>
</html>
